# 36. A megdicsőülés

![Frame 36-01](https://cdn.door43.org/obs/jpg/360px/obs-en-36-01.jpg)

Egyik nap Jézus magával vitte három tanítványát: Pétert, Jakabot és Jánost. (A János nevezetű tanítvány nem ugyanaz volt, aki megkeresztelte Jézust.) Felmentek egy magas hegyre magukban imádkozni.

![Frame 36-02](https://cdn.door43.org/obs/jpg/360px/obs-en-36-02.jpg)

Mikor Jézus imádkozott az arca elkezdett ragyogni mint a nap és ruhái fehérek lettek, mint a fény, fehérebbek, mint bárki a világon tehette volna.

![Frame 36-03](https://cdn.door43.org/obs/jpg/360px/obs-en-36-03.jpg)

Ekkor megjelent Mózes és Illés próféta. Ezek a férfiak több száz évvel azelőtt éltek a földön. Jézussal a haláláról beszélgettek, hogy rövidesen Jeruzsálemben meg fog halni.

![Frame 36-04](https://cdn.door43.org/obs/jpg/360px/obs-en-36-04.jpg)

Mikor Mózes és Illés beszélgettek Jézussal Péter azt mondta Jézusnak: "Jó nekünk itt lenni. Készítsünk három sátrat: egyet neked, egyet Mózesnek és egyet Illésnek." Péter nem tudta, hogy mit beszél.

![Frame 36-05](https://cdn.door43.org/obs/jpg/360px/obs-en-36-05.jpg)

Míg Péter beszélt egy fehér felhő támadt és körülvette őket és egy hang a felhőből azt mondta: 'Ez az én szeretett Fiam. Benne gyönyörködöm. Őt hallgassátok." A három tanítvány megrémült és a földre esett.

![Frame 36-06](https://cdn.door43.org/obs/jpg/360px/obs-en-36-06.jpg)

Ekkor Jézus megérintette őket és azt mondta: "Ne féljetek. Keljetek fel." Mikor körbenéztek senkit sem láttak, csak Jézust egyedül.

![Frame 36-07](https://cdn.door43.org/obs/jpg/360px/obs-en-36-07.jpg)

Jézus és a három tanítvány lejött a hegyről. Jézus azt mondta nekik: "Ne mondjátok el még most senkinek se hogy mi történt. Rövidesen meg fogok halni, de fel is fogok támadni. Csakis utána mondhatjátok el a történteket."

_Egy bibliai történet a Máté 17:1-9, Márk 9:2-8 és Lukács 9:28-36-ból_
