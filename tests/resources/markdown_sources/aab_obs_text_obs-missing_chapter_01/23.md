# 23. Jézus születése

![Frame 23-01](https://cdn.door43.org/obs/jpg/360px/obs-en-23-01.jpg)

Mária egy igaz férfinak, Józsefnek volt a jegyese. Amikor József meghallotta, hogy Mária terhes tudta, hogy nem az övé a gyermek. Nem akarta Máriát megszégyeníteni, ezért azt tervezte, hogy csendben elválik tőle. Mielőtt ezt megtehette volna álomban eljött hozzá és szólt hozzá egy angyal.

![Frame 23-02](https://cdn.door43.org/obs/jpg/360px/obs-en-23-02.jpg)

Az angyal azt mondta: "József, ne félj feleségül venni Máriát. A gyermek, amelyik benne van a Szent Szellemtől van. Fiút fog szülni és nevezd őt Jézusnak (amely azt jelenti, hogy 'Jáhve megszabadít'), mert ő fogja megszabadítani az embereket a bűneiktől."

![Frame 23-03](https://cdn.door43.org/obs/jpg/360px/obs-en-23-03.jpg)

Ekkor József magához vette és hazavitte Máriát feleségeként, de nem feküdt le vele míg meg nem szülte gyermekét.

![Frame 23-04](https://cdn.door43.org/obs/jpg/360px/obs-en-23-04.jpg)

Amikor közeledett Mária szülésének az ideje a Római helytartó parancsba adta mindenkinek hogy menjenek el népszámlálásra abba a városba, ahonnan a felmenőik származtak. Józsefnek és Máriának nagyon messzire kellett utazni, Názáretből, ahol laktak Betlehembe, mivel Dávid leszármazottai voltak, aki Betlehemi volt.

![Frame 23-05](https://cdn.door43.org/obs/jpg/360px/obs-en-23-05.jpg)

Amikor megérkeztek Betlehembe nem volt hol megszállni. Az egyedüli hely, amit találtak egy állatistállóban volt. A gyermek itt született meg és az anyja elhelyezte őt egy jászolban, mivel nem volt ágyuk a gyermek számára. Jézusnak nevezték el.

![Frame 23-06](https://cdn.door43.org/obs/jpg/360px/obs-en-23-06.jpg)

Azon az éjszakán pásztorok tanyáztak egy közeli mezőn és nyájukra vigyáztak. Hirtelen egy dicsőséges fénnyel körülvett angyal jelent meg nekik és ők megijedtek. Az angyal azt mondta: "Ne féljetek, mert jó hírt hoztam nektek. Megszületett a Messiás, az Uralkodó Betlehemben.

![Frame 23-07](https://cdn.door43.org/obs/jpg/360px/obs-en-23-07.jpg)

"Menjetek el és keressétek meg a gyermeket, akit megtaláltok bepólyálva és a jászolba helyezve." Hirtelen az égbolt megtelt angyalokkal akik Istent dicsérték mondva: "Dicsőség a mennyekben az Istennek és a földön békesség és az emberekhez jó akarat!"

![Frame 23-08](https://cdn.door43.org/obs/jpg/360px/obs-en-23-08.jpg)

A pásztorok hamarosan megérkeztek oda, ahol Jézus volt és megtalálták a jászolban, pont úgy, ahogyan az angyal mondta nekik. Nagyon örültek a gyermeknek. Ezután a pásztorok visszatértek a mezőkre ahol a nyájuk volt dicsérve Istent mindazért amit láttak és hallottak.

![Frame 23-09](https://cdn.door43.org/obs/jpg/360px/obs-en-23-09.jpg)

Kis idővel később egy távol keleti országban bölcs emberek észrevettek egy különleges csillagot az égen. Megértették, hogy ez azt jelenti, hogy a zsidóknak született egy új királyuk. Ezért elutaztak nagyon messzire megtalálni ezt a királyt. Eljöttek Betlehembe és megtalálták azt a házat ahol Jézus volt a szüleivel.

![Frame 23-10](https://cdn.door43.org/obs/jpg/360px/obs-en-23-10.jpg)

Amikor a bölcsek meglátták Jézust az anyjával meghajoltak előtte és imádták őt. Drága ajándékokat adtak Jézusnak, utána pedig visszatértek hazájukba.

_Egy bibliai történet a Máté 1 és Lukács 1 -ből_
