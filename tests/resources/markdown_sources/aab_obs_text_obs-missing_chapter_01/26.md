# 26. Jézus elkezdi az ő szolgálatát

![Frame 26-01](https://cdn.door43.org/obs/jpg/360px/obs-en-26-01.jpg)

Miután Jézus legyőzte a Sátán kísértéseit visszatért Galilea tartományába, ahol élt, telve a Szent Szellem erejével. Jézus helységről helységre utazott tanítva az embereket. Mindenki jókat mondott róla.

![Frame 26-02](https://cdn.door43.org/obs/jpg/360px/obs-en-26-02.jpg)

Jézus elment Názáret városába, ahogy gyermekként élt. Szombat napján bement az istentisztelet termébe. Kezébe adták Ézsaiás próféta tekercsét, hogy olvasson belőle. Jézus kibontotta a tekercset és felolvasott belőle egy részt az embereknek.

![Frame 26-03](https://cdn.door43.org/obs/jpg/360px/obs-en-26-03.jpg)

Jézus azt olvasta: "Isten az Ő Szellemét adta nekem, hogy jó hírt hirdessek a szegényeknek, szabadulást a foglyoknak, gyógyulást a vakoknak és szabadon bocsássam az elnyomottakat. Ez az Úrnak a kedves esztendeje."

![Frame 26-04](https://cdn.door43.org/obs/jpg/360px/obs-en-26-04.jpg)

Utána Jézus leült. Mindenki figyelmesen hallgatta. Tudták, hogy az az igerész, amit éppen felolvasott a Messiásról szólt. Jézus azt mondta: "Ezek a szavak, amiket nektek most felolvastam most teljesednek be." Mindenki elcsodálkozott: "Nem Józsefnek a fia ez?" - mondták.

![Frame 26-05](https://cdn.door43.org/obs/jpg/360px/obs-en-26-05.jpg)

Ekkor Jézus azt mondta: "Igaz az, hogy egy próféta sincs elfogadva a saját szülővárosában. Illés próféta idejében sok özvegy volt Izráelben. Amikor azonban nem esett három és fél évig Isten nem egy izraeli özvegyhez küldte Illést hogy segítsen neki, hanem egy másik országban levő özvegyhez."

![Frame 26-06](https://cdn.door43.org/obs/jpg/360px/obs-en-26-06.jpg)

Jézus folytatta és azt mondta: "Elizeus próféta idejében is sok ember volt Izráelben bőrbetegségekkel. Elizeus azonban nem gyógyította meg egyiküket sem. Csak a Naámán, Izráel ellensége hadvezérének a bőrbetegségét gyógyította meg." A Jézust hallgató emberek zsidók voltak. Amikor hallották hogy ezeket mondta dühösek lettek rá.

![Frame 26-07](https://cdn.door43.org/obs/jpg/360px/obs-en-26-07.jpg)

A názáreti emberek kivonszolták Jézust az istentisztelet helyéről és egy szikla szélére vitték hogy ledobják onnan és megöljék. Jézus azonban átment a tömegen és elhagyta Názáret városát.

![Frame 26-08](https://cdn.door43.org/obs/jpg/360px/obs-en-26-08.jpg)

Jézus végigjárta Galilea tartományát és nagy tömegek követték őt. Sok beteg embert hoztak hozzá, még sántákat, vakokat, bénákat, süketeket és némákat is és Jézus meggyógyította őket.

![Frame 26-09](https://cdn.door43.org/obs/jpg/360px/obs-en-26-09.jpg)

Sok olyan embert is Jézushoz hoztak, akikben démonok voltak. Jézus parancsára a démonok kijöttek az emberekből és gyakran azt kiáltották: "Te vagy az Isten Fia!" A tömegek elcsodálkoztak és imádták Istent.

![Frame 26-10](https://cdn.door43.org/obs/jpg/360px/obs-en-26-10.jpg)

Ezután Jézus kiválasztott tizenkét férfit, akiket apostolainak nevezett. Az apostolok Jézussal utaztak és tanultak tőle.

_Egy bibliai történet a Máté 4:12-25, Márk 1:14-15, 35-39, 3:13-21 és Lukács 4:14-30 és 38-44-ből_
