# 35. A könyörületes atya története

![Frame 35-01](https://cdn.door43.org/obs/jpg/360px/obs-en-35-01.jpg)

Egyik nap Jézus sok vámost és más bűnös embereket tanított, akik igyekeztek, hogy hallgassák őt.

![Frame 35-02](https://cdn.door43.org/obs/jpg/360px/obs-en-35-02.jpg)

Néhány vallási vezető, aki szintén ott volt látta, hogy Jézus úgy viselkedik ezekkel az emberekkel, mint barátaival és egymás között elkezdték Jézust kritizálni. Ezért Jézus elmesélt nekik egy történetet.

![Frame 35-03](https://cdn.door43.org/obs/jpg/360px/obs-en-35-03.jpg)

"Egy embernek két fia volt. A fiatalabbik ezt mondta az apjának: 'Apám, add ide az örökségemet már most!' Ekkor az apa megosztotta a vagyont a két fia között."

![Frame 35-04](https://cdn.door43.org/obs/jpg/360px/obs-en-35-04.jpg)

"Hamarosan a fiatalabbik fiú összeszedte mindenét és elutazott messzire, ahol elherdálta pénzét bűnös dolgokat cselekedve."

![Frame 35-05](https://cdn.door43.org/obs/jpg/360px/obs-en-35-05.jpg)

"Ezután azon a vidéken ahol a fiatalabbik fiú lakott nagy éhínség támadt és nem volt pénze ételt venni. Ezért elvállalta az egyedüli munkát amit talált: disznók etetését. Annyira nyomorult és éhes volt, hogy szeretett volna a disznók moslékából enni."

![Frame 35-06](https://cdn.door43.org/obs/jpg/360px/obs-en-35-06.jpg)

"Végül a fiatalabb fiú azt mondta magának: 'Mit csinálok? Apám szolgáinak elég eledele van, én pedig itt éhezek. Visszamegyek apámhoz és megkérem, hogy fogadjon fel egy szolgájának.'"

![Frame 35-07](https://cdn.door43.org/obs/jpg/360px/obs-en-35-07.jpg)

"Így a fiatalabb fiú elindult visszafelé az atyai házhoz. Mikor még ő távol volt, az apja meglátta és megszánta. Odaszaladt a fiához, megölelte és megcsókolta."

![Frame 35-08](https://cdn.door43.org/obs/jpg/360px/obs-en-35-08.jpg)

"A fiú azt mondta: 'Apám, vétkeztem Isten ellen és te ellened. Nem vagyok méltó arra, hogy fiad legyek.'"

![Frame 35-09](https://cdn.door43.org/obs/jpg/360px/obs-en-35-09.jpg)

"A apja azonban azt mondta az egyik szolgának: 'Menjetek gyorsan és hozzátok ide a legjobb ruhákat és öltöztessétek fel a fiamat! Húzzatok gyűrűt az ujjára és sarut a lábaira. Utána vágjátok le a legjobb borjút hogy együnk és ünnepeljünk, mivel az én fiam meghalt, de feltámadott. Elveszett, de most megtaláltatott.'"

![Frame 35-10](https://cdn.door43.org/obs/jpg/360px/obs-en-35-10.jpg)

"Ekkor az emberek elkezdtek ünnepelni. Nemsokára az idősebbik fiú is hazajött a földekről ahol dolgozott. Hallotta a zenét és táncot és csodálkozott azon, hogy mi történik."

![Frame 35-11](https://cdn.door43.org/obs/jpg/360px/obs-en-35-11.jpg)

"Mikor a idősebbik fiú megtudta hogy azért ünnepelnek mert a testvére hazajött, nagyon megharagudott és nem akart bemenni a házba. Kijött hozzá az apja és könyörgött neki, hogy menjen be és ünnepeljen velük, de ő csak nem akart."

![Frame 35-12](https://cdn.door43.org/obs/jpg/360px/obs-en-35-12.jpg)

"Az idősebbik fiú azt mondta az apjának: 'Sok esztendeje hűségesen dolgoztam neked! Soha nem voltam engedetlen és mégse adtál nekem egy kecskegidát hogy barátaimmal mulassak. Amikor pedig hazajött ez a fiad, aki bűnös viselkedéssel elherdálta pénzedet a legjobb borjút vágattad le neki!'"

![Frame 35-13](https://cdn.door43.org/obs/jpg/360px/obs-en-35-13.jpg)

"Az apa így válaszolt: 'Fiam, te mindig velem vagy és mindenem a tiéd. De helyes az, ha ünnepelünk, mivel a te testvéred halott volt, de feltámadt. Elveszett, de megtaláltatott!'"

_Egy bibliai történet a Lukács 15:11-32-ből_
