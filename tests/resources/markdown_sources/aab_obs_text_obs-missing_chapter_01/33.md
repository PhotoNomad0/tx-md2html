# 33. A magvető története

![Frame 33-01](https://cdn.door43.org/obs/jpg/360px/obs-en-33-01.jpg)

Egyik nap Jézus egy nagy sokaságot tanított az egyik tónak a partja mellett. Olyan sokan jöttek hallani Jézust, hogy a víz szélénél beszállt egy hajóba hogy legyen elég helye beszélni hozzájuk. Leült a hajóban és tanította az embereket.

![Frame 33-02](https://cdn.door43.org/obs/jpg/360px/obs-en-33-02.jpg)

Jézus a következő történetet mesélte el: "Az egyik magvető elment vetni. Ahogy szórta a magot kézzel, néhány mag az útfélre esett és a madarak jöttek és megették azokat a magokat."

![Frame 33-03](https://cdn.door43.org/obs/jpg/360px/obs-en-33-03.jpg)

"A többi magból volt olyan, amely köves helyre esett, ahol nagyon kevés volt a föld. Ezek a magok a kövek között nagyon hamar kicsíráztak, de a gyökerük nem volt képes mélyre hajtani a földbe. Mikor kisütött a nap és meleg lett a növénykék elhervadtak és meghaltak."

![Frame 33-04](https://cdn.door43.org/obs/jpg/360px/obs-en-33-04.jpg)

"Megint más magok tövises bokrok közé estek. Ezek a magok elkezdtek növekedni, de a tövisek elfojtották őket. Ezért ezek a magok, melyek a tövises földbe estek nem hoztak termést."

![Frame 33-05](https://cdn.door43.org/obs/jpg/360px/obs-en-33-05.jpg)

"A többi mag pedig jó földbe esett. Ezek a magok megnőttek és termést hoztak, harminc, hatvan, sőt százszorosát is annak a magnak, ami el volt vetve. Akinek van füle a hallásra, hallja!"

![Frame 33-06](https://cdn.door43.org/obs/jpg/360px/obs-en-33-06.jpg)

Ezt a történetet a tanítványok nem értették, ezért Jézus elmagyarázta: "A mag Isten Igéje. Az útfélre esett mag az a személy, aki hallja Isten Igéjét, de nem érti azt és az ördög ellopja a szívéből az Igét."

![Frame 33-07](https://cdn.door43.org/obs/jpg/360px/obs-en-33-07.jpg)

"A köves föld az a személy, aki meghallja Isten Igéjét és örömmel fogadja azt, mikor azonban nehézséget vagy üldöztetést tapasztal visszalép."

![Frame 33-08](https://cdn.door43.org/obs/jpg/360px/obs-en-33-08.jpg)

"A tövises föld az a személy, aki hallja Isten Igéjét, de ahogy telik az idő az élet gondjai, gazdagságai és csábításai megfojtják az Isten iránti szeretetét. Következésképpen az a tanítás, amit hallott nem terem benne gyümölcsöt."

![Frame 33-09](https://cdn.door43.org/obs/jpg/360px/obs-en-33-09.jpg)

"A jó föld azonban az az ember, aki meghallja Isten Igéjét és elhiszi, majd gyümölcsöt terem."

_Egy bibliai történet a Máté 13:1-8, 18-23, Márk 4:1-8, 13-20 és Lukács 8:4-15-ből_
