# 30. Jézus megvendégel ötezer embert

![Frame 30-01](https://cdn.door43.org/obs/jpg/360px/obs-en-30-01.jpg)

Jézus elküldte az apostolait prédikálni és tanítani az embereket különböző falvakban. Amikor visszatértek oda, ahol Jézus volt, elmondták neki, hogy mit csináltak. Ekkor Jézus elhívta őket, hogy menjenek el együtt egy csendes helyre a tó túloldalára egy kicsit pihenni. Beszálltak tehát egy hajóba és átmentek a tó túloldalára.

![Frame 30-02](https://cdn.door43.org/obs/jpg/360px/obs-en-30-02.jpg)

Sokan voltak azonban akik látták Jézust és a tanítványokat elmenni a hajóval. Ezek az emberek a tó partján szaladtak, hogy még előttük a túloldalra jussanak. Ezért mikor Jézus odaérkezett a tanítványaival már ott várt rájuk egy nagy tömeg ember.

![Frame 30-03](https://cdn.door43.org/obs/jpg/360px/obs-en-30-03.jpg)

A tömegben több mint 5.000 férfi volt, és még ott voltak az asszonyok és a gyermekek is. Jézus nagyon megszánta az embereket. Jézus számára ezek az emberek olyanok voltak, mint pásztor nélkül való juhok. Ezért tanította őket és azokat, akik közülük betegek voltak meggyógyította.

![Frame 30-04](https://cdn.door43.org/obs/jpg/360px/obs-en-30-04.jpg)

Mikor esteledett a tanítványok azt mondták Jézusnak: "Késő van és városok sincsenek a közelben. Küldd el az embereket, hogy keressenek maguknak valami ennivalót."

![Frame 30-05](https://cdn.door43.org/obs/jpg/360px/obs-en-30-05.jpg)

Jézus azonban azt mondta: "Ti adjatok nekik enni!" Ők így válaszoltak: "Hogy tehetnénk ezt meg? Csak öt kenyerünk és két kis halunk van."

![Frame 30-06](https://cdn.door43.org/obs/jpg/360px/obs-en-30-06.jpg)

Jézus azt mondta a tanítványoknak, hogy mondják a tömegben levő embereknek, hogy üljenek le a földre ötvenes csoportokba.

![Frame 30-07](https://cdn.door43.org/obs/jpg/360px/obs-en-30-07.jpg)

Ekkor Jézus vette az öt kenyeret és a két halat, felnézett az égre és hálát adott Istennek az ételért.

![Frame 30-08](https://cdn.door43.org/obs/jpg/360px/obs-en-30-08.jpg)

Utána Jézus darabokra törte a kenyereket és a halat. Odaadta a darabokat a tanítványainak, hogy osszák szét az emberek között. A tanítványok mind osztották az ételt és nem fogyott el! Az összes ember evett és jóllakott.

![Frame 30-09](https://cdn.door43.org/obs/jpg/360px/obs-en-30-09.jpg)

Utána a tanítványok összegyűjtötték a maradék ételt és olyan sok volt, hogy tizenkét kosár telt meg vele. Az összes étel abból az öt kenyérből és két halból származott.

_Egy bibliai történet a Máté 14:13-21, Márk 6:31-44, Lukács 9:10-17 és János 6:5-15-ből_
