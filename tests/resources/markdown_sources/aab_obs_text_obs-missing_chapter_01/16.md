# 16. A szabadítók

![Frame 16-01](https://cdn.door43.org/obs/jpg/360px/obs-en-16-01.jpg)

Miután Józsué meghalt az izraeliták engedetlenek voltak Istennel szemben, nem űzték ki a megmaradt kananeusokat és nem engedelmeskedtek Isten törvényeinek. Az izraeliták Jáhve, az igaz Isten helyett elkezdték a kananeusok isteneit imádni. Az izraelitáknak nem volt királyuk, ezért mindenki azt tette amit jónak látott.

![Frame 16-02](https://cdn.door43.org/obs/jpg/360px/obs-en-16-02.jpg)

Mivel az izraeliták mindegyre engedetlenek voltak Istennel, Isten megbüntette őket és megengedte, hogy az ellenségeik legyőzzék. Ezek az ellenségek ellopták az izraeliták dolgait, tönkretették a tulajdonukat és sokukat megöltek. Sok év Isten iránti engedetlenség és az ellenség elnyomása után az izraeliták megtértek és kérték Istent, hogy szabadítsa meg őket.

![Frame 16-03](https://cdn.door43.org/obs/jpg/360px/obs-en-16-03.jpg)

Ekkor Isten egy szabadítót küldött, aki megmentette őket az ellenségeiktől és békét hozott a földjükre. Az emberek azonban ismét elfeledkeztek Istenről és bálványokat kezdtek imádni. Isten ekkor megengedte a midiánitáknak, egy közeli ellenséges népcsoportnak, hogy legyőzze őket.

![Frame 16-04](https://cdn.door43.org/obs/jpg/360px/obs-en-16-04.jpg)

A midiániták hét éven keresztül elrabolták az izraeliták összes termését. Az izraeliták annyira féltek, hogy barlangokba rejtőztek el a midiániták elől. Végül Istenhez kiáltottak, hogy mentse meg őket.

![Frame 16-05](https://cdn.door43.org/obs/jpg/360px/obs-en-16-05.jpg)

Egyik nap egy izraeli férfi, Gedeon titokban búzát csépelt, hogy a midiániták ne lopják el. Jáhve angyala eljött Gedeonhoz és azt mondta: "Isten veled van erős vitéz. Menj el és mentsd meg Izráelt a midiánitáktól."

![Frame 16-06](https://cdn.door43.org/obs/jpg/360px/obs-en-16-06.jpg)

Gedeon apjának volt egy bálványnak állított oltára. Isten azt mondta Gedeonnak, hogy rombolja le azt az oltárt. Gedeon azonban félt az emberektől, ezért éjszakáig várt, majd lerombolta és darabokra törte az oltárt. A bálványoltár helyének közelébe épített egy új oltárt Istennek, és áldozatot mutatott be azon Istennek.

![Frame 16-07](https://cdn.door43.org/obs/jpg/360px/obs-en-16-07.jpg)

Másnap reggel az emberek látták, hogy valaki lerombolta és összetörte az oltárt, és nagyon megharagudtak. Elmentek Gedeon házához, hogy megöljék, de Gedeon apja azt mondta: "Miért próbáltok segíteni a ti isteneteknek? Ha isten ő valójában, akkor védje meg magát!" Mivel ezt mondta, az emberek nem ölték meg Gedeont.

![Frame 16-08](https://cdn.door43.org/obs/jpg/360px/obs-en-16-08.jpg)

Ezután ismét eljöttek a midiániták, hogy lopjanak az izraelitáktól. Olyan sokan voltak, hogy nem tudták őket megszámolni. Gedeon összehívta az izraelitákat, hogy harcoljanak ellenük. Gedeon kért két jelet Istentől, hogy biztos lehessen abban, hogy Isten használni fogja őt Izráel megmentésében.

![Frame 16-09](https://cdn.door43.org/obs/jpg/360px/obs-en-16-09.jpg)

Az első jelként Gedeon letett egy báránybőrt a földre és azt kérte Istentől, hogy reggelre csak a báránybőr legyen harmatos, de a föld ne legyen. Isten megtette ezt. Következő éjjel azt kérte, hogy a föld legyen vizes, de a báránybőr maradjon meg szárazon. Isten ezt is megtette. Ez a két jel meggyőzte Gedeont, hogy Isten használni fogja őt, hogy megmentse Izráelt a midiánitáktól.

![Frame 16-10](https://cdn.door43.org/obs/jpg/360px/obs-en-16-10.jpg)

32.000 izraelita katona jött Gedeonhoz, de Isten azt mondta, hogy túl sokan vannak. Ezért Gedeon hazaküldött 22.000-ret, azokat, akik féltek harcolni. Isten azt mondta Gedeonnak, hogy még mindig túl sok embere van. Ekkor Gedeon 300 kivételével mindet hazaküldte.

![Frame 16-11](https://cdn.door43.org/obs/jpg/360px/obs-en-16-11.jpg)

Azon az éjszakán Isten azt mondta Gedeonnak: "Menj le a midiániták táborába és hallgasd meg, hogy mit beszélnek, mert akkor nem fogsz többé félni." Azon az éjszakán Gedeon tehát lement a táborba, ahol meghallott egy midiánita katonát, aki a barátjának mesélt egy álmáról. A barát azt mondta: "Ez az álom azt jelenti, hogy Gedeon serege le fogja győzni a midiániták seregét." Amikor Gedeon meghallotta ezt, imádta Istent.

![Frame 16-12](https://cdn.door43.org/obs/jpg/360px/obs-en-16-12.jpg)

Ezután Gedeon visszatért a katonáihoz és mindegyiknek adott egy kürtöt, egy cserépfazekat és egy fáklyát. Körülvették a midiánita katonák táborát ahol azok aludtak. Gedeon 300 katonája elrejtette a fáklyákat a fazekakba, hogy a midiániták ne láthassák a fáklyák fényét.

![Frame 16-13](https://cdn.door43.org/obs/jpg/360px/obs-en-16-13.jpg)

Ekkor Gedeon összes katonája egyszerre összetörték a fazekakat, hirtelen felfedve a fáklyák tüzét. Belefújtak a kürtjeikbe és azt kiáltották: "Fegyverre, Jáhveért és Gedeonért!"

![Frame 16-14](https://cdn.door43.org/obs/jpg/360px/obs-en-16-14.jpg)

Isten összezavarta a midiánitákat, így azok elkezdtek egymásra támadni és egymást öldökölni. Rögtön ezután a többi izraelitát is hívták az otthonaikból, hogy segítsenek kergetni a midiánitákat. Sokakat megöltek, a maradékot pedig elkergették Izráel földjéről. Azon a napon 120.000 midiánita halt meg. Isten megmentette Izráelt.

![Frame 16-15](https://cdn.door43.org/obs/jpg/360px/obs-en-16-15.jpg)

A nép Gedeont királlyá akarta tenni. Gedeon nem engedte meg nekik, de kért tőlük azokból az arany gyűrűkből, amit a midiánitáktól zsákmányoltak. Az emberek nagyon sok aranyat adtak Gedeonnak.

![Frame 16-16](https://cdn.door43.org/obs/jpg/360px/obs-en-16-16.jpg)

Ekkor Gedeon vette az aranyat és készített belőle egy különleges felsőruhát, hasonlót a főpap viseletéhez. Az emberek azonban elkezdték imádni, mintha egy bálvány lett volna. Isten ezért ismét megbüntette Izráelt, mert bálványokat imádtak. Isten megengedte az ellenségeiknek, hogy legyőzze őket. Végül megint Isten segítségét kérték és Isten küldött nekik egy másik szabadítót.

![Frame 16-17](https://cdn.door43.org/obs/jpg/360px/obs-en-16-17.jpg)

Ez a minta sokszor megismétlődött: az izraeliták vétkeztek, Isten megbüntette őket, megtértek és Isten küldött nekik egy szabadítót, aki megmentse őket. Az évek során Isten sok szabadítót küldött akik megmentették az izraelitákat az ellenségeiktől.

![Frame 16-18](https://cdn.door43.org/obs/jpg/360px/obs-en-16-18.jpg)

Végül a nép Istentől egy királyt kért mivel a többi nemzetnek is volt királya. Egy olyan királyt akartak, aki magas és erős, aki képes őket vezetni a harcban. Istennek nem tetszett ez a kérésük, de adott nekik egy olyan királyt, amilyet kértek.

_Egy bibliai történet a Bírák 1-3 és 6-8-ból_
