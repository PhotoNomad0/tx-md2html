# 4o. Jézust megfeszítik

![Frame 40-01](https://cdn.door43.org/obs/jpg/360px/obs-en-40-01.jpg)

Miután a katonák kigúnyolták Jézust kivezették a városból hogy megfeszítsék. Kényszerítették hogy maga vigye a keresztet, amin majd meghal.

![Frame 40-02](https://cdn.door43.org/obs/jpg/360px/obs-en-40-02.jpg)

A katonák kivezették Jézust egy helyre, aminek 'Koponya helye' volt a neve, és kezeit és lábait egy kereszthez szegezték. Jézus azonban azt mondta: "Atyám, bocsásd meg nekik, mert nem tudják, hogy mit tesznek." Pilátus azt parancsolta, hogy írják egy táblára 'Jézus, a zsidók királya' és azt tegyék a keresztre Jézus feje fölé.

![Frame 40-03](https://cdn.door43.org/obs/jpg/360px/obs-en-40-03.jpg)

A katonák sorsot húztak Jézus ruhái felett. Amikor ezt tették beteljesedett a prófécia, amely azt mondta: "Elosztották ruháimat maguk között és köntösömre sorsot vetettek."

![Frame 40-04](https://cdn.door43.org/obs/jpg/360px/obs-en-40-04.jpg)

Jézust két tolvaj közé feszítették meg. Az egyikük gúnyolta, a másik azonban azt mondta: "Nem féled az Istent? Mi jogosan tetteink büntetését kapjuk, de ez az ember ártatlan." Ekkor azt mondta Jézusnak: "Emlékezzél meg rólam mikor eljössz királyságodban." Jézus azt válaszolta neki: "Még ma velem leszel a paradicsomban."

![Frame 40-05](https://cdn.door43.org/obs/jpg/360px/obs-en-40-05.jpg)

A zsidó vezetők és a tömegben a többi emberek kigúnyolták Jézust. Azt mondták neki: "Ha Isten Fia vagy, gyere le a keresztről és mentsd meg magadat! Akkor majd hiszünk neked."

![Frame 40-06](https://cdn.door43.org/obs/jpg/360px/obs-en-40-06.jpg)

Utána az egész környéken az ég teljesen sötét lett, bár nem éjszaka hanem a nappal közepe volt. Délben lett sötét és három órán keresztül sötét is maradt.

![Frame 40-07](https://cdn.door43.org/obs/jpg/360px/obs-en-40-07.jpg)

Jézus felkiáltott: "Elvégeztetett! Atyám, a te kezedbe teszem le szellememet." Ekkor lehajtotta fejét és kilehelte a szellemét. Mikor meghalt földrengés lett, és a templomban az óriási kárpit mely az embereket elválasztotta Isten jelenlététől felülről lefelé kettéhasadt.

![Frame 40-08](https://cdn.door43.org/obs/jpg/360px/obs-en-40-08.jpg)

Halála által Jézus megnyitotta az utat az emberek számára hogy Istenhez jöhessenek. Mikor a katona, mely Jézus mellett őrködött látta, hogy mi történt, azt mondta: "Bizonyos, hogy ez az ember ártatlan volt. Ő volt az Istennek a Fia."

![Frame 40-09](https://cdn.door43.org/obs/jpg/360px/obs-en-40-09.jpg)

Ekkor József és Nikodémus, két zsidó vezető akik elhitték, hogy Jézus a Messiás, elkérték Pilátustól Jézus testét. A testet gyolcsba tekerték majd egy sziklába vájt sírba helyezték. Egy nagy követ gördítettek a sír elé mely elfedte a bejáratot.

_Egy bibliai történet a Máté 27:27-61, Márk 15:16-47, Lukács 23:26-56 és János 19:17-42-ből_
