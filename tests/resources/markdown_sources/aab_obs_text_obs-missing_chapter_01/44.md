# 44. Péter és János meggyógyítanak egy koldust

![Frame 44-01](https://cdn.door43.org/obs/jpg/360px/obs-en-44-01.jpg)

Egyik nap Péter és János elmentek a templomba. Mikor közeledtek a templom kapuja felé megláttak egy sánta férfit, aki pénzt koldult tőlük.

![Frame 44-02](https://cdn.door43.org/obs/jpg/360px/obs-en-44-02.jpg)

Péter ránézett a sántára és azt mondta: "Pénzem nincsen, hogy neked adjam. De amim van, azt neked adom, a Jézus nevében mondom neked, hogy állj fel és járj!"

![Frame 44-03](https://cdn.door43.org/obs/jpg/360px/obs-en-44-03.jpg)

Isten azonnal meggyógyította a sántát és elkezdett járni, ugrálni és dicsérni Istent. Az emberek, akik a templom tornácában voltak elcsodálkoztak.

![Frame 44-04](https://cdn.door43.org/obs/jpg/360px/obs-en-44-04.jpg)

Egész sokaság gyűlt össze hirtelenjében, hogy meglássák a férfit aki meggyógyult. Péter azt mondta nekik: "Miért csodálkoztok azon, hogy ez az ember meggyógyult? Nem a saját erőnk vagy jóságunk által gyógyítottuk meg őt. Sokkal inkább Jézus ereje és a Jézustól kapott hit volt az, amely meggyógyította ezt az embert."

![Frame 44-05](https://cdn.door43.org/obs/jpg/360px/obs-en-44-05.jpg)

"Ti voltatok azok, akik a római helytartótól kértétek, hogy ölje meg Jézust. Megöltétek az élet fejedelmét, Isten azonban feltámasztotta a halálból. Bár nem értettétek mit tesztek, Isten mégis felhasználta tetteiteket arra, hogy beteljesítse a próféciákat, miszerint a Messiás szenvedni fog, majd meghal. Most azonban térjetek meg és forduljatok vissza Istenhez, hogy bűneitek le legyenek mosva."

![Frame 44-06](https://cdn.door43.org/obs/jpg/360px/obs-en-44-06.jpg)

A templom vezetői nagyon haragudtak azokért, amiket Péter és János mondott. Ezért elfogták és börtönbe zárták őket. Sokan azonban az emberek közül hittek Péter szavainak és a hívő férfiak száma mintegy ötezerre növekedett.

![Frame 44-07](https://cdn.door43.org/obs/jpg/360px/obs-en-44-07.jpg)

Következő nap a zsidó vezetők Pétert és Jánost a főpap és a többi vallási vezető elé vitték. Ők megkérdezték Pétertől és Jánostól: "Milyen hatalom által gyógyítottátok meg ezt a sánta embert?"

![Frame 44-08](https://cdn.door43.org/obs/jpg/360px/obs-en-44-08.jpg)

Péter azt válaszolta: "Ez az ember Jézus, a Messiás ereje által áll előttetek gyógyultan. Ti megfeszítettétek Jézust, de Isten újból feltámasztotta az életre! Ti elutasítottátok őt, de nincsen üdvösség senki másban, csakis Jézus ereje által lehetséges üdvözülni."

![Frame 44-09](https://cdn.door43.org/obs/jpg/360px/obs-en-44-09.jpg)

A vezetők meglepődtek azon, hogy Péter és János olyan bátran szóltak mivel látták, hogy ők egyszerű és tanulatlan emberek voltak. Utána azonban emlékeztek arra, hogy ezek az emberek Jézussal voltak. Miután megfenyegették Pétert és Jánost, elengedték őket.

_Egy bibliai történet az Ap.Csel. 3:1-4:22-ből_
