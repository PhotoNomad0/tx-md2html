# 37. Jézus feltámasztja Lázárt a halálból

![Frame 37-01](https://cdn.door43.org/obs/jpg/360px/obs-en-37-01.jpg)

Egyik nap Jézus üzenetet kapott, hogy Lázár nagyon beteg. Lázár és a két lánytestvére, Mária és Márta közeli barátai voltak Jézusnak. Mikor Jézus meghallotta a hírt azt mondta: "Ez a betegség nem halálos, hanem Isten dicsőségére szolgál." Jézus szerette a barátait, de még két napig ott maradt ahol volt.

![Frame 37-02](https://cdn.door43.org/obs/jpg/360px/obs-en-37-02.jpg)

Két nap múltán Jézus azt mondta a tanítványainak: "Menjünk vissza Júdeába." "De tanító" - mondták a tanítványai - "nemrég az ottani emberek meg akartak ölni téged!" Jézus azt válaszolta: "Barátunk Lázár elaludt, és én megyek, hogy felébresszem."

![Frame 37-03](https://cdn.door43.org/obs/jpg/360px/obs-en-37-03.jpg)

Jézus tanítványai azt válaszolták: "Mester, ha Lázár alszik akkor jobban lesz." Akkor Jézus világosan megmondta nekik: "Lázár meghalt. Örülök, hogy nem voltam ott, azért, hogy ti higgyetek bennem."

![Frame 37-04](https://cdn.door43.org/obs/jpg/360px/obs-en-37-04.jpg)

Mikor Jézus megérkezett Lázár szülővárosába Lázár már négy napja halott volt. Márta Jézus elé ment találkozni vele és azt mondta: "Mester, bárha itt lettél volna, akkor az én testvérem nem halt volna meg. De hiszem, hogy Isten bármit megad neked amit kérsz tőle."

![Frame 37-05](https://cdn.door43.org/obs/jpg/360px/obs-en-37-05.jpg)

Jézus azt válaszolta: "Én vagyok a feltámadás és az élet. Aki hisz énbennem ha meghal, akkor is él. Mindenki aki hisz énbennem soha meg nem hal. Hiszed-e ezt?" Márta azt válaszolta: "Igen Mester! Hiszem, hogy te vagy a Messiás, az Isten Fia."

![Frame 37-06](https://cdn.door43.org/obs/jpg/360px/obs-en-37-06.jpg)

Ekkor megérkezett Mária is. Leborult Jézus lába elé és azt mondta: "Mester, bárha itt lettél volna, akkor az én testvérem nem halt volna meg." Jézus megkérdezte tőlük: "Hova tettétek Lázárt?" Azt válaszolták: "A sírba. Jöjj és lásd meg." Ekkor Jézus sírt.

![Frame 37-07](https://cdn.door43.org/obs/jpg/360px/obs-en-37-07.jpg)

A sír egy barlang volt melynek a bejáratához egy követ gördítettek. Mikor Jézus megérkezett a sírhoz azt mondta nekik: "Gördítsétek el a követ!" De Márta azt mondta: "Négy napja már hogy meghalt. Erős szaga lesz."

![Frame 37-08](https://cdn.door43.org/obs/jpg/360px/obs-en-37-08.jpg)

Jézus így válaszolt: "Nem mondtam-e neked, hogy ha hiszel bennem meglátod az Isten dicsőségét?" Ekkor elvették a követ.

![Frame 37-09](https://cdn.door43.org/obs/jpg/360px/obs-en-37-09.jpg)

Ezután Jézus felnézett az égbe és azt mondta: "Atyám, hálát adok neked, hogy meghallgattál. Tudom, hogy mindig meghallgatsz, csak a körülöttem álló sokaság miatt mondtam, hogy ők elhiggyék, hogy te küldtél engem." Ekkor Jézus hangosan kiáltott: "Lázár, jöjj ki!"

![Frame 37-10](https://cdn.door43.org/obs/jpg/360px/obs-en-37-10.jpg)

Ekkor Lázár kijött! Még úgy volt, a halotti pólyákkal körültekerve. Jézus azt mondta nekik: "Segítsetek neki levenni a halotti pólyákat és engedjétek el!" Sokan a zsidók közül hittek Jézusnak ez a csoda miatt.

![Frame 37-11](https://cdn.door43.org/obs/jpg/360px/obs-en-37-11.jpg)

A zsidó vallási vezetők azonban irigykedtek, ezért összegyűltek tervet szőni arra, hogyan tudnák megölni Jézust és Lázárt.

_Egy bibliai történet a János 11:1-46-ból_
