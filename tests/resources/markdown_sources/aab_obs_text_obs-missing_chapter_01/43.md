# 43. Az Egyház kezdete

![Frame 43-01](https://cdn.door43.org/obs/jpg/360px/obs-en-43-01.jpg)

Miután Jézus visszatért a Mennybe a tanítványok Jeruzsálemben maradtak ahogyan Jézus parancsolta nekik. Az ottani hívők folyamatosan összegyűltek imádkozni.

![Frame 43-02](https://cdn.door43.org/obs/jpg/360px/obs-en-43-02.jpg)

Minden évben 50 nappal a Páska ünnepe után a zsidók egy másik fontos napot, a Pünkösdöt ünnepelték. Pünkösdkor ünnepelték a zsidók a búza aratásának az ünnepét. A világ minden részéről eljöttek a zsidók Jeruzsálembe a Pünkösdöt együtt ünnepelni. Ebben az évben Pünkösd ünnepe körülbelül egy héttel azután esett, hogy Jézus felment a mennybe.

![Frame 43-03](https://cdn.door43.org/obs/jpg/360px/obs-en-43-03.jpg)

Mikor a hívők együtt voltak hirtelen a ház, ahol voltak megtelt egy hatalmas szélrohamhoz hasonlító zúgással. Ezután valami lángnyelvekhez hasonló dolgok jelentek meg, melyek szétoszlottak és leszálltak a hívők fejére. Mindannyian beteltek Szent Szellemmel és elkezdtek más nyelveken szólni.

![Frame 43-04](https://cdn.door43.org/obs/jpg/360px/obs-en-43-04.jpg)

Mikor a Jeruzsálemben levő emberek meghallották a zajt összegyűlt egy tömeg, hogy lássák, hogy mi történik. Mikor hallották, hogy a hívők hirdetik Istennek a csodálatos dolgait meglepődtek, hiszen ezeket a dolgokat a saját anyanyelvükön hallották.

![Frame 43-05](https://cdn.door43.org/obs/jpg/360px/obs-en-43-05.jpg)

Néhányan az emberek közül megvádolták a tanítványokat, hogy biztosan részegek. Péter azonban felállt és azt mondta: "Figyeljetek rám! Ezek az emberek nem részegek! Most teljesedett be a prófécia, amiről Jóel próféta írt, mikor Isten azt mondta: 'Az utolsó időkben kitöltöm Szellememet.'"

![Frame 43-06](https://cdn.door43.org/obs/jpg/360px/obs-en-43-06.jpg)

"Izráel férfijai, Jézus olyan ember volt, aki sok jelet és csodát tett Isten ereje által előttetek, ahogyan láttátok és tudjátok. Ti azonban megfeszítettétek őt!"

![Frame 43-07](https://cdn.door43.org/obs/jpg/360px/obs-en-43-07.jpg)

"Bár Jézus meghalt, de Isten feltámasztotta őt a halálból. Ez is beteljesíti a próféciát, amely azt mondta: 'Nem hagyod, hogy Szented rothadást lásson'. Mi vagyunk a tanúk erre a tényre, hogy Isten újból életre hozta Jézust."

![Frame 43-08](https://cdn.door43.org/obs/jpg/360px/obs-en-43-08.jpg)

"Jézus most felemeltetett az Atya Isten jobbjára. És Jézus az, aki elküldte a Szent Szellemet ahogyan megígérte. Ez a Szent Szellem teszi mindazokat a dolgokat, amiket láttok és hallotok."

![Frame 43-09](https://cdn.door43.org/obs/jpg/360px/obs-en-43-09.jpg)

"Ti megfeszítettétek ezt az embert, Jézust. Most azonban biztos az, hogy Isten Úrrá és Messiássá tette Jézust!"

![Frame 43-10](https://cdn.door43.org/obs/jpg/360px/obs-en-43-10.jpg)

Azok az emberek, akik hallgatták Péter mélyen megrendültek a hallottaktól. Megkérdezték Pétertől és a tanítványoktól: "Testvéreink, mit kell tegyünk?"

![Frame 43-11](https://cdn.door43.org/obs/jpg/360px/obs-en-43-11.jpg)

Péter azt válaszolta: "Térjetek meg és mindannyian keresztelkedjetek meg Jézus Krisztus nevében, hogy Isten megbocsáthassa a ti bűneiteket. Akkor Isten nektek is adni fogja a Szent Szellem ajándékát."

![Frame 43-12](https://cdn.door43.org/obs/jpg/360px/obs-en-43-12.jpg)

Körülbelül 3.000 ember hitt Péter szavainak és Jézus tanítványaivá lettek. Megkeresztelték őket és belőlük lett a Jeruzsálemi egyház.

![Frame 43-13](https://cdn.door43.org/obs/jpg/360px/obs-en-43-13.jpg)

A tanítványok kitartóan hallgattak az apostolok tanításaira, együtt töltötték az időt, együtt étkeztek és együtt imádkoztak. Örültek, és együtt dicsérték Istent, és mindenüket megosztották egymással. Mindenki jót gondolt róluk. Minden nap egyre több ember lett hívővé.

_Egy bibliai történet az Ap.Csel. 2-ből_
