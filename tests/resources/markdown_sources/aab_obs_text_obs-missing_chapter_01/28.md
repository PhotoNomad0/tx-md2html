# 28. Az előkelő gazdag ifjú

![Frame 28-01](https://cdn.door43.org/obs/jpg/360px/obs-en-28-01.jpg)

Egyik nap egy előkelő gazdag ifjú jött Jézushoz és azt kérdezte: "Jó Mester, mit tegyek, hogy örök életem legyen?" Jézus azt mondta neki: "Miért nevezel engem 'jónak'? Csak egy van aki jó, és az az Isten. De ha örök életet akarsz engedelmeskedj Isten törvényeinek."

![Frame 28-02](https://cdn.door43.org/obs/jpg/360px/obs-en-28-02.jpg)

"Melyikeknek kell engedelmeskednem?"- kérdezte. Jézus azt válaszolta: "Ne ölj. Ne paráználkodj. Ne lopj. Ne hazudj. Tiszteld apádat és anyádat és szeresd a te felebarátodat mint magadat."

![Frame 28-03](https://cdn.door43.org/obs/jpg/360px/obs-en-28-03.jpg)

De az ifjú azt mondta: "Mindezeknek a törvényeknek engedelmeskedtem gyermekkorom óta. Mit kell még tegyek ahhoz, hogy örökre élhessek?" Jézus ránézett és szerette.

![Frame 28-04](https://cdn.door43.org/obs/jpg/360px/obs-en-28-04.jpg)

Jézus azt válaszolta: "Ha tökéletes akarsz lenni, akkor menj és add el mindenedet és oszd szét a pénzt a szegényeknek és kincsed lesz a mennyben. Utána gyere és kövess engem."

![Frame 28-05](https://cdn.door43.org/obs/jpg/360px/obs-en-28-05.jpg)

Mikor az ifjú ember meghallotta amit Jézus mondott nagyon elszomorodott mivel nagyon gazdag volt és nem akarta szétosztani mindenét, amije volt. Megfordult és elment Jézustól.

![Frame 28-06](https://cdn.door43.org/obs/jpg/360px/obs-en-28-06.jpg)

Ekkor Jézus azt mondta a tanítványainak: "Nagyon nehéz a gazdag embereknek bemenni az Isten országába! Igen, könnyebb a tevének egy tű fokán átmenni, mint egy gazdag embernek az Isten országába bejutni."

![Frame 28-07](https://cdn.door43.org/obs/jpg/360px/obs-en-28-07.jpg)

Mikor a tanítványok meghallották amit Jézus mondott nagyon meglepődtek, és azt mondták: "Akkor ki üdvözülhet?"

![Frame 28-08](https://cdn.door43.org/obs/jpg/360px/obs-en-28-08.jpg)

Jézus a tanítványokra nézett és azt mondta: "Embereknél ez lehetetlen, de Istennél minden dolog lehetséges."

![Frame 28-09](https://cdn.door43.org/obs/jpg/360px/obs-en-28-09.jpg)

Péter azt mondta Jézusnak: "Mi mindent elhagytunk és követtünk téged. Mi lesz hát a jutalmunk?"

![Frame 28-10](https://cdn.door43.org/obs/jpg/360px/obs-en-28-10.jpg)

Jézus így válaszolt: "Mindenki, aki elhagyta házát, fiú és lánytestvéreit, apját, anyját, gyermekeit és a tulajdonát én érettem a százszorosát kapja vissza és még ráadásul örök életet is fog kapni. De sok elsőből utolsó lesz és sok utolsóból első."

_Egy bibliai történet Máté 19:16-30, Márk 10:17-31 és Lukács 18:18-30-ból_
