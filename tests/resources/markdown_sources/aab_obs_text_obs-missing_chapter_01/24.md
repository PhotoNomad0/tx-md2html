# 24. János megkereszteli Jézust

![Frame 24-01](https://cdn.door43.org/obs/jpg/360px/obs-en-24-01.jpg)

János, Zakariás és Erzsébet fia felnőtt és próféta lett belőle. A pusztában lakott, erdei mézet és sáskákat evett és teveszőrből készült ruhákat hordott.

![Frame 24-02](https://cdn.door43.org/obs/jpg/360px/obs-en-24-02.jpg)

Sokan kimentek Jánoshoz a pusztába meghallgatni őt. János prédikált nekik mondva: "Térjetek meg mert elközelített az Isten országa!"

![Frame 24-03](https://cdn.door43.org/obs/jpg/360px/obs-en-24-03.jpg)

Mikor az emberek meghallották János üzenetét sokan megtértek a bűneikből és János megkeresztelte őket. Sok vallásos ember is odajött Jánoshoz, hogy keresztelje meg őket, de ők nem tértek meg és nem vallották meg a bűneiket.

![Frame 24-04](https://cdn.door43.org/obs/jpg/360px/obs-en-24-04.jpg)

János azt mondta a vallásos vezetőknek: "Ti olyanok vagytok, mint a mérges kígyók! Térjetek meg és változtassatok a viselkedéseteken. Minden fa, mely nem terem jó gyümölcsöt kivágatik és tűzre vettetik." János beteljesítette azt, amit a próféták írtak róla: "Lám én elküldöm az én követemet és ő elkészíti előtted az utat."

![Frame 24-05](https://cdn.door43.org/obs/jpg/360px/obs-en-24-05.jpg)

Néhány zsidó megkérdezte Jánostól, hogy ő-e a Messiás. János azt válaszolta: "Nem én vagyok a Messiás, de van valaki, aki utánam jön. Ő annyira hatalmas, hogy én arra se vagyok méltó, hogy a saruját kioldjam."

![Frame 24-06](https://cdn.door43.org/obs/jpg/360px/obs-en-24-06.jpg)

Következő nap Jézus is odajött Jánoshoz, hogy keresztelje meg. Amikor János meglátta azt mondta: "Íme, itt van az Isten Báránya, aki elveszi a világ bűneit!"

![Frame 24-07](https://cdn.door43.org/obs/jpg/360px/obs-en-24-07.jpg)

János azt mondta Jézusnak: "Nem vagyok méltó arra, hogy megkereszteljelek. Te kellene inkább engem megkeresztelj." Jézus azonban azt mondta: "Neked kell engem megkeresztelned, mert így helyes ez." Ekkor János megkeresztelte Jézust, bár ő soha sem vétkezett.

![Frame 24-08](https://cdn.door43.org/obs/jpg/360px/obs-en-24-08.jpg)

Miután Jézus megkeresztelkedett és kijött a vízből az Úr Szelleme galamb formájában megjelent, majd rászállt és megpihent rajta. Ugyanakkor Isten hangja hallatszott a mennyből: "Te vagy az én szeretett Fiam, akiben és gyönyörködöm!"

![Frame 24-09](https://cdn.door43.org/obs/jpg/360px/obs-en-24-09.jpg)

Még előtte Isten azt mondta Jánosnak: "A Szent Szellem le fog szállni és meg fog pihenni valakin, akit te megkeresztelsz. Az a személy az Isten Fia." Egyedül egy Isten van, de mikor János megkeresztelte Jézust, akkor hallotta az Atya Istent szólni, látta a Fiú Istent, aki Jézus, és látta a Szent Szellemet.

_Egy bibliai történet a Máté 3, Márk 1:9-11 és Lukács 3:1-23-ból_
