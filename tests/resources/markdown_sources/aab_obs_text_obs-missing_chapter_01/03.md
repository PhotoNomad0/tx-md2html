# 3. Az özönvíz

![Frame 03-01](https://cdn.door43.org/obs/jpg/360px/obs-en-03-01.jpg)

Egy hosszú idő elteltével sok ember élt a világon. Nagyon gonoszak és erőszakosak lettek az emberek. Isten úgy döntött, hogy az egész világot eltörli egy óriási özönvízzel, annyira nagy volt a gonoszság.

![Frame 03-02](https://cdn.door43.org/obs/jpg/360px/obs-en-03-02.jpg)

Nóé azonban kedves volt Isten előtt. Ő egy igaz ember volt, aki gonoszok között élt. Isten elmondta Nóénak a tervét, hogy özönvizet fog küldeni a földre. Azt mondta Nóénak, hogy építsen egy óriási bárkát.

![Frame 03-03](https://cdn.door43.org/obs/jpg/360px/obs-en-03-03.jpg)

Isten azt mondta Nóénak, hogy ez a bárka körülbelül 140 méter hosszú, 23 méter széles és 13,5 méter magas legyen. Nóé fából, három emeletesre kellett építse a bárkát sok szobával, tetővel és egy ablakkal. A bárka biztonságban tarthatta Nóét, a családját és mindenféle szárazföldi állatot az özönvíz alatt.

![Frame 03-04](https://cdn.door43.org/obs/jpg/360px/obs-en-03-04.jpg)

Nóé engedelmeskedett Istennek. Három fiával együtt megépítették a bárkát pontosan úgy, ahogyan Isten mondta nekik. Több évbe telt a bárka építése, mivel olyan nagy volt. Nóé figyelmeztette az embereket, hogy jönni fog az özönvíz, azt mondta nekik, hogy forduljanak vissza Istenhez, de az emberek nem hittek neki.

![Frame 03-05](https://cdn.door43.org/obs/jpg/360px/obs-en-03-05.jpg)

Isten azt is parancsolta Nóénak és családjának, hogy gyűjtsenek össze elég ételt maguknak és az állatoknak. Amikor mindennel elkészültek, Isten azt mondta Nóénak, hogy eljött az ideje, hogy ő, a felesége, a három fia és feleségeik, vagyis összesen nyolc ember bemenjenek a bárkába.

![Frame 03-06](https://cdn.door43.org/obs/jpg/360px/obs-en-03-06.jpg)

Isten minden állatfajtából és madárfajtából odaküldött egy hímet és egy nőstényt Nóéhoz, hogy bemehessenek a bárkába és biztonságban legyenek az özönvíz alatt. Isten minden olyan állatfajtából, amelyiket áldozatra lehetett használni hét hímet és hét nőstényt küldött. Amikor mind bent voltak a bárkában Isten maga csukta be az ajtót.

![Frame 03-07](https://cdn.door43.org/obs/jpg/360px/obs-en-03-07.jpg)

Ekkor elkezdett esni, zuhogott és zuhogott az eső. Negyven nap és negyven éjjel esett megállás nélkül! A föld vizei is kiáradtak. Az egész világon minden víz alá került, még a legmagasabb hegyek is.

![Frame 03-08](https://cdn.door43.org/obs/jpg/360px/obs-en-03-08.jpg)

Minden szárazföldön élő lény meghalt, csakis a bárkában levő emberek és állatok maradtak életben. A bárka a víz tetején úszott így minden élőlény, ami benne volt, biztonságban volt és nem fulladt meg.

![Frame 03-09](https://cdn.door43.org/obs/jpg/360px/obs-en-03-09.jpg)

Miután az eső elállt a bárka még öt hónapig úszott a vízen, ez idő alatt a vizek apadni kezdtek. Egy nap aztán a bárka megakadt egy hegynek a tetején, bár az egész világ még mindig víz alatt volt. Utána még három hónap telt el mire a hegyek csúcsa láthatóvá vált.

![Frame 03-10](https://cdn.door43.org/obs/jpg/360px/obs-en-03-10.jpg)

Ezután Nóé várt még negyven napot és kieresztett egy madarat, egy hollót, hogy lássa, hogy a vizek felszáradtak-e? A holló újra meg újra elrepült keresve a szárazföldet, de nem talált.

![Frame 03-11](https://cdn.door43.org/obs/jpg/360px/obs-en-03-11.jpg)

Később Nóé egy másik madarat, egy galambot is kieresztett. Ez se talált szárazföldet, így visszatért Nóéhoz. Egy héttel később ismét kiengedte a galambot, ekkor a galamb egy olajfaággal tért vissza a csőrében. A víz apadt és a növények újból éltek!

![Frame 03-12](https://cdn.door43.org/obs/jpg/360px/obs-en-03-12.jpg)

Várt Nóé még egy hetet, majd harmadjára is kiengedte a galambot. Ekkor már a galamb talált magának pihenőhelyet és nem tért vissza, mivel a víz leapadt!

![Frame 03-13](https://cdn.door43.org/obs/jpg/360px/obs-en-03-13.jpg)

Két hónappal később Isten azt mondta Nóénak: "Most már kijöhetsz a bárkából családoddal és az állatokkal együtt. Szaporodjatok, legyenek gyermekeitek és unokáitok és töltsétek be a földet!" Ekkor Nóé és a családja kijöttek a bárkából.

![Frame 03-14](https://cdn.door43.org/obs/jpg/360px/obs-en-03-14.jpg)

Miután Nóé kijött a bárkából épített egy oltárt és áldozatot mutatott be minden olyan állatból, amelyből az emberek áldozatot mutathattak Istennek. Tetszett Istennek az áldozat és megáldotta Nóét és a családját.

![Frame 03-15](https://cdn.door43.org/obs/jpg/360px/obs-en-03-15.jpg)

Azt mondta Isten: "Megígérem, hogy nem átkozom meg többé a földet az ember gonosz tettei miatt, és nem fogom többé elpusztítani a földet özönvízzel, bár bűnös az ember gyermekkorától fogva."

![Frame 03-16](https://cdn.door43.org/obs/jpg/360px/obs-en-03-16.jpg)

Ekkor Isten megalkotta az első szivárványt az Ő ígéretének jeléül. Minden egyes alkalommal, amikor a szivárvány megjelenik az égen Isten is és az emberek is megemlékeznek erről az ígéretről.

_Egy bibliai történet az 1 Mózes 6-8-ból_
