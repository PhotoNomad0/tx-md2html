# 8. Isten megmenti Józsefet és családját

![Frame 08-01](https://cdn.door43.org/obs/jpg/360px/obs-en-08-01.jpg)

Sok évvel később, mikor Jákób már idős ember volt elküldte kedvenc fiát, Józsefet, hogy nézze meg hogy vannak a testvérei akik a nyájat legeltették.

![Frame 08-02](https://cdn.door43.org/obs/jpg/360px/obs-en-08-02.jpg)

József testvérei gyűlölték ők mivel ő volt az apjuk kedvence, és azért is, mert József arról álmodott, hogy egyszer ő lesz a testvérei vezetője. Amikor József megérkezett a testvérei elfogták és eladták néhány rabszolga-kereskedőnek.

![Frame 08-03](https://cdn.door43.org/obs/jpg/360px/obs-en-08-03.jpg)

Mielőtt József testvérei hazatértek volna letépték József köntösét és belemártották egy kecskegida vérébe. Utána megmutatták a köntöst az apjuknak, hogy azt higgyje, hogy valamilyen vadállat széttépte Józsefet. Jákób nagyon szomorú volt.

![Frame 08-04](https://cdn.door43.org/obs/jpg/360px/obs-en-08-04.jpg)

A rabszolga-kereskedők Józsefet Egyiptomba vitték. Egyiptom egy nagy és erőteljes ország volt a Nílus folyó mentén. A rabszolga-kereskedők eladták Józsefet egy gazdag állami tisztviselő rabszolgájának. József jól szolgálta az urát ezért Isten megáldotta őt.

![Frame 08-05](https://cdn.door43.org/obs/jpg/360px/obs-en-08-05.jpg)

Urának a felesége megpróbált lefeküdni Józseffel, ő azonban elutasította, mert nem akart ilyen módon Isten ellen vétkezni. A nő megharagudott és hamisan megvádolta Józsefet, így elfogták és börtönbe zárták. Még a börtönben is hűséges maradt József Istenhez, ezért Isten megáldotta őt.

![Frame 08-06](https://cdn.door43.org/obs/jpg/360px/obs-en-08-06.jpg)

Két év múlva József még mindig börtönben ült, bár ártatlan volt. Egyik éjjel a fáraónak - így nevezték az egyiptomiak a királyukat - két olyan álma volt, amelyek nagyon nyugtalanították. Egyik tanácsadója se tudta megfejteni az álmok jelentését.

![Frame 08-07](https://cdn.door43.org/obs/jpg/360px/obs-en-08-07.jpg)

Isten Józsefnek álomfejtő képességeket adott, így a fáraó maga elé hívatta a börtönből. József megfejtette neki az álmokat és azt mondta: "Isten hét év bőséges termést fog adni, utána azonban jönni fog hét év éhség."

![Frame 08-08](https://cdn.door43.org/obs/jpg/360px/obs-en-08-08.jpg)

A fáraót annyira lenyűgözte József, hogy kinevezte őt az egész Egyiptomban a második leghatalmasabb emberré.

![Frame 08-09](https://cdn.door43.org/obs/jpg/360px/obs-en-08-09.jpg)

József azt mondta az embereknek, hogy raktározzanak el hatalmas mennyiségű élelmet a hét év bőséges termés ideje alatt. Amikor eljött a hét év éhség ideje, József eladta az élelmet az embereknek, így volt elég ennivaló a számukra.

![Frame 08-10](https://cdn.door43.org/obs/jpg/360px/obs-en-08-10.jpg)

Az éhség kemény volt, de nem csak Egyiptomban, hanem a Kánaán földjén is ahol Jákób és családja éltek.

![Frame 08-11](https://cdn.door43.org/obs/jpg/360px/obs-en-08-11.jpg)

Ezért Jákób elküldte az idősebb fiait Egyiptomba élelmet vásárolni. A testvérek nem ismerték fel Józsefet amikor előtte álltak élelmet vásárolni, ő azonban felismerte őket.

![Frame 08-12](https://cdn.door43.org/obs/jpg/360px/obs-en-08-12.jpg)

Miután próbára tette testvéreit, hogy lássa, hogy megváltoztak-e, József azt mondta nekik: "József vagyok, a ti testvéretek! Ne féljetek! Próbáltatok rosszat tenni amikor eladtatok rabszolgának, de Isten jóra fordította a rosszat. Gyertek Egyiptomba lakni, hogy nektek és családjaitoknak gondját tudjam viselni."

![Frame 08-13](https://cdn.door43.org/obs/jpg/360px/obs-en-08-13.jpg)

Amikor József testvérei hazatértek és elmondták az apjuknak, Jákóbnak, hogy József még él, Jákób nagyon megörült.

![Frame 08-14](https://cdn.door43.org/obs/jpg/360px/obs-en-08-14.jpg)

Bár Jákób ekkor már öreg ember volt, az egész családjával elköltözött Egyiptomba és mind ott éltek együtt. Mielőtt meghalt volna Jákób megáldotta mindegyik fiát.

![Frame 08-15](https://cdn.door43.org/obs/jpg/360px/obs-en-08-15.jpg)

A szövetség ígéretei, melyeket Isten Ábrahámnak adott átszálltak előbb Izsákra, utána pedig Jákóbra, azután pedig Jákób tizenkét fiára és családjukra. A tizenkét fiúnak az utódaiból lett Izráel tizenkét törzse.

_Egy bibliai történet az 1 Mózes 37-50-ből_
