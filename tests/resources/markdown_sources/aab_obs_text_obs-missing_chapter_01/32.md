# 32. Jézus meggyógyít egy ördögtől megszállottat és egy beteg asszonyt

![Frame 32-01](https://cdn.door43.org/obs/jpg/360px/obs-en-32-01.jpg)

Egyik nap Jézus és a tanítványai hajóval átkeltek a tavon egy olyan tartományba ahol a gadarénusok éltek.

![Frame 32-02](https://cdn.door43.org/obs/jpg/360px/obs-en-32-02.jpg)

Mikor átértek a tó túloldalára egy ember, aki ördögtől volt megszállva odajött futva Jézushoz.

![Frame 32-03](https://cdn.door43.org/obs/jpg/360px/obs-en-32-03.jpg)

Ez a férfi olyan erős volt, hogy senki se tudta megfékezni. Az emberek még láncokkal is próbálták megkötözni a kezeit és lábait, de ő mindet szétszaggatta.

![Frame 32-04](https://cdn.door43.org/obs/jpg/360px/obs-en-32-04.jpg)

Ez az ember a vidék sírboltjai között lakott. Ez a férfi általában egész nap és egész éjjel kiáltozott, nem volt felöltözve és kövekkel vagdosta magát.

![Frame 32-05](https://cdn.door43.org/obs/jpg/360px/obs-en-32-05.jpg)

Mikor ez a férfi Jézushoz jött, térdre esett előtte. Jézus azt mondta az ördögnek: "Gyere ki ebből az emberből!"

![Frame 32-06](https://cdn.door43.org/obs/jpg/360px/obs-en-32-06.jpg)

Az ördögtől megszállott ember ekkor hangosan kiáltott: "Mit akarsz tőlem Jézus, a Magasságos Isten Fia? Kérlek ne gyötörj engem!" Jézus ekkor megkérdezte az ördögtől: "Mi a neved?" Ő azt válaszolta: "Légió a nevem, mivel sokan vagyunk." (A légió egy több ezer katonából álló sereg volt a római hadseregben.)

![Frame 32-07](https://cdn.door43.org/obs/jpg/360px/obs-en-32-07.jpg)

Az ördögök könyörögtek Jézusnak: "Kérünk ne űzz el minket erről a vidékről!" Egy közeli hegyoldalban volt egy legelésző disznónyáj. Az ördögök könyörögtek Jézusnak: "Kérünk, inkább küldj minket a disznókba!" Jézus azt mondta: "Menjetek!"

![Frame 32-08](https://cdn.door43.org/obs/jpg/360px/obs-en-32-08.jpg)

Az ördögök kijöttek a férfiból és belementek a disznókba. A disznók lefutottak egy meredek lejtőn, bele a tóba és megfulladtak. Körülbelül 2.000 disznó volt a nyájban.

![Frame 32-09](https://cdn.door43.org/obs/jpg/360px/obs-en-32-09.jpg)

Mikor a disznópásztorok látták hogy mi történt, befutottak a közeli városba és elmondták mindenkinek hogy látták Jézus mit tett. A városbeli emberek kijöttek és látták a férfit akiben előtte ördögök voltak. Nyugodtan ült, felöltözve és úgy viselkedett mint bármelyik normális ember.

![Frame 32-10](https://cdn.door43.org/obs/jpg/360px/obs-en-32-10.jpg)

Az emberek nagyon megijedtek és kérték Jézust hogy menjen el. Ezért Jézus beszállt a hajóba és készült, hogy elmenjen. Az a férfi, akiben előtte ördögök voltak könyörgött Jézusnak, hogy vele mehessen.

![Frame 32-11](https://cdn.door43.org/obs/jpg/360px/obs-en-32-11.jpg)

Jézus azonban azt mondta neki: "Nem, azt akarom hogy menj haza és mondd el a barátaidnak és a családodnak mindazt amit Isten tett veled és hogyan könyörült meg rajtad."

![Frame 32-12](https://cdn.door43.org/obs/jpg/360px/obs-en-32-12.jpg)

Ez a férfi tehát elment és elmondta mindenkinek azt, amit Jézus tett érte. Mindenki aki hallotta a történetét ámuldozott és csodálkozott.

![Frame 32-13](https://cdn.door43.org/obs/jpg/360px/obs-en-32-13.jpg)

Jézus visszatért a tó másik partjára. Miután megérkezett, nagy sokaság gyűlt össze körülötte és tolongott mellette. A sokaságban ott volt egy asszony, aki tizenkét éve szenvedett egy vérfolyásos problémával. Minden pénzét elköltötte az orvosokra hogy meggyógyítsák, de egyre csak rosszabbodott az állapota.

![Frame 32-14](https://cdn.door43.org/obs/jpg/360px/obs-en-32-14.jpg)

Hallotta, hogy Jézus sok beteg embert meggyógyított ezért azt gondolta: "Biztosan, hogy ha Jézusnak megérintem akárcsak a ruháját is, meggyógyulok én is." Ezért hátulról Jézus mögé ment és megérintette a ruháját. Ahogy megérintette Jézus ruháját azonnal elapadt a vérzése!

![Frame 32-15](https://cdn.door43.org/obs/jpg/360px/obs-en-32-15.jpg)

Jézus is azonnal észrevette, hogy erő áradt ki belőle. Ezért hátrafordult és azt kérdezte: "Ki érintett meg engem?" A tanítványok azt válaszolták: "Sokan vannak akik körülötted tolonganak és lökdösődnek. Miért kérdezted, hogy 'ki érintett meg?'"

![Frame 32-16](https://cdn.door43.org/obs/jpg/360px/obs-en-32-16.jpg)

Az asszony térdre esett Jézus előtt, remegett és nagyon félt. Ekkor elmondta Jézusnak hogy mit tett és azt is, hogy meggyógyult. Jézus azt mondta: "A te hited meggyógyított téged. Eredj el békében."

_Egy bibliai történet a Máté 8:28-34, 9:20-22, Márk 5:1-20, 5:24b-34, Lukács 8:26-39 és 8:42b-48-ból._
