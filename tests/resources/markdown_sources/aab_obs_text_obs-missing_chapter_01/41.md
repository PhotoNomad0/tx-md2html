# 41. Isten feltámasztja Jézust a halálból

![Frame 41-01](https://cdn.door43.org/obs/jpg/360px/obs-en-41-01.jpg)

Miután a katonák megfeszítették Jézust a zsidók vezetők, akik nem hittek azt mondták Pilátusnak: "Az a hazug Jézus azt mondta, hogy három nap után fel fog támadni a halálból. Valakinek védeni kell a sírját, hogy a tanítványai biztosan ne lophassák el a testét azt mondva, hogy feltámadt."

![Frame 41-02](https://cdn.door43.org/obs/jpg/360px/obs-en-41-02.jpg)

Pilátus azt mondta: "Vigyétek a katonákat és biztosítsátok a sírt ahogyan jónak látjátok." Ekkor a sír bejáratánál levő követ lepecsételték és katonákat helyeztek a sír elé, hogy biztosan senki se lophassa el a testet.

![Frame 41-03](https://cdn.door43.org/obs/jpg/360px/obs-en-41-03.jpg)

A Jézus temetését követő nap egy szombati nap volt és a zsidóknak nem volt megengedve hogy kimenjenek a sírhoz azon a napon. Ezért kora reggel a szombat utáni napon néhány asszony elkészült, hogy kimenjenek a sírhoz és temetési fűszerekkel kenjék be Jézus testét.

![Frame 41-04](https://cdn.door43.org/obs/jpg/360px/obs-en-41-04.jpg)

Hirtelen elkezdett remegni a föld. Egy angyal jelent meg az égből aki olyan fényes volt, mint a villám. Elgördítette a követ amely a sír bejáratát fedte be, és ráült. A katonák akik a sírra ügyeltek félelmükben megrettentek és leestek a földre mint a holtak.

![Frame 41-05](https://cdn.door43.org/obs/jpg/360px/obs-en-41-05.jpg)

Mikor az asszonyok megérkeztek a sírhoz az angyal azt mondta nekik: "Ne féljetek. Jézus nincsen itt. Feltámadott, ahogyan megmondta nektek! Nézzetek be a sírba és lássátok meg." Az asszonyok benéztek a sírba és látták hova volt fektetve Jézus teste, de a test nem volt ott!

![Frame 41-06](https://cdn.door43.org/obs/jpg/360px/obs-en-41-06.jpg)

Az angyal azt mondta az asszonyoknak: "Menjetek és mondjátok el a tanítványainak, hogy Jézus feltámadt a halálból és előttetek fog menni Galileába."

![Frame 41-07](https://cdn.door43.org/obs/jpg/360px/obs-en-41-07.jpg)

Az asszonyok telve voltak félelemmel és nagy örömmel. Elszaladtak elmondani a tanítványoknak a jóhírt.

![Frame 41-08](https://cdn.door43.org/obs/jpg/360px/obs-en-41-08.jpg)

Mikor az asszonyok útban voltak elmondani a tanítványoknak a jóhírt megjelent előttük Jézus, ők pedig leborulva imádták őt. Jézus azt mondta nekik: "Ne féljetek. Menjetek és mondjátok meg a tanítványaimnak, hogy menjenek el Galileába. Ott majd találkozni fognak velem."

_Egy bibliai történet a Máté 27:62-28:15, Márk 16:1-11, Lukács 24:1-12 és János 20:1-18-ból_
