# 39. Jézust elítélik

![Frame 39-01](https://cdn.door43.org/obs/jpg/360px/obs-en-39-01.jpg)

Ekkor már az éjszaka közepe volt. A katonák elvitték Jézust a főpap házához hogy kihallgassa. Péter messziről követte őt. Mikor Jézust bevitték a házba Péter kívül maradt a tűznél melegedni.

![Frame 39-02](https://cdn.door43.org/obs/jpg/360px/obs-en-39-02.jpg)

A házban bent a zsidó vezetők kihallgatták Jézust. Hamis tanúkat állítottak elő, akik hazudtak róla. Mégis, az ő tanúskodásuk ellentmondásba keveredett, ezért a zsidó vezetők nem tudták rábizonyítani hogy bármiben is vétkes lett volna. Jézus nem mondott semmit.

![Frame 39-03](https://cdn.door43.org/obs/jpg/360px/obs-en-39-03.jpg)

Végül a főpap ránézett Jézusra és azt mondta: "Mondd meg nekünk vajon te vagy-e a Messiás, az Élő Isten Fia!"

![Frame 39-04](https://cdn.door43.org/obs/jpg/360px/obs-en-39-04.jpg)

Jézus azt mondta: "Én vagyok, és meg fogtok látni Isten jobbján ülni és eljönni az ég felhőin." A főpap haragjában megszaggatta ruháit és azt kiáltotta a többi vallási vezetőnek: "Nincs szükségünk több tanúra! Hallottátok hogy azt mondta hogy az Isten Fia. Miként ítélkeztek?"

![Frame 39-05](https://cdn.door43.org/obs/jpg/360px/obs-en-39-05.jpg)

A zsidó vezetők mind azt válaszolták a főpapnak: "Méltó a halálra!" Ekkor bekötötték Jézus szemeit, leköpték, verték és kigúnyolták őt.

![Frame 39-06](https://cdn.door43.org/obs/jpg/360px/obs-en-39-06.jpg)

Míg Péter a ház előtt várakozott egy szolgálóleány azt mondta neki: "Te is Jézussal voltál!" Péter azonban megtagadta. Később egy másik lány ugyanazt mondta és Péter ismét megtagadta. Végül az emberek azt mondták: "Tudjuk, hogy te is Jézussal voltál, mert mind a ketten galileaiak vagytok."

![Frame 39-07](https://cdn.door43.org/obs/jpg/360px/obs-en-39-07.jpg)

Péter esküdözött mondva: "Isten engem úgy verjen meg, hogy nem ismerem ezt az embert!" Rögtön ezután a kakas megszólalt, Jézus pedig megfordult és Péterre nézett.

![Frame 39-08](https://cdn.door43.org/obs/jpg/360px/obs-en-39-08.jpg)

Péter elment és keserves sírásra fakadt. Közben Júdás, az áruló, látta hogy a zsidó vezetők halálra ítélik Jézust. Megtelt keserű önváddal és elment és megölte magát.

![Frame 39-09](https://cdn.door43.org/obs/jpg/360px/obs-en-39-09.jpg)

Következő nap reggel aztán a zsidó vezetők Pilátus, a római helytartó elé vitték Jézust. Remélték hogy Pilátus vétkesnek nyilvánítja Jézust és halálra ítéli. Pilátus megkérdezte Jézustól: "Te vagy-e a zsidók királya?"

![Frame 39-10](https://cdn.door43.org/obs/jpg/360px/obs-en-39-10.jpg)

Jézus azt válaszolta: "Te mondtad, de az én királyságom nem földi királyság. Ha ebből a világból való lenne, akkor az én szolgáim harcolnának értem. Én azért jöttem a földre, hogy elmondjam az igazságot Istenről. Mindenki aki szereti az igazságot hallgat reám." Pilátus azt kérdezte: "Mi az igazság?"

![Frame 39-11](https://cdn.door43.org/obs/jpg/360px/obs-en-39-11.jpg)

Miután Pilátus beszélt Jézussal kiment a sokasághoz és azt mondta: "Ebben az emberben nem találtam semmiféle bűnt." A zsidó vezetők és a tömeg azonban azt kiáltozták: "Feszítsd meg!" Pilátus azt válaszolta: "De nem bűnös." Ők azonban mind hangosabban kiáltoztak. Pilátus harmadjára is azt mondta: "De ő nem bűnös!"

![Frame 39-12](https://cdn.door43.org/obs/jpg/360px/obs-en-39-12.jpg)

Pilátus elkezdett félni hogy a sokaság lázongani fog, ezért beleegyezett, hogy a katonái keresztre feszítsék Jézust. A római katonák megkorbácsolták Jézust majd egy királyi köntöst és egy töviskoronát tettek rá. Gúnyolták azt mondva: "Íme, itt van a zsidók királya!"

_Egy bibliai történet a Máté 26:57-27:26, Márk 14:53-15:15, Lukács 22:54-23:25 és János 18:12-19:16-ból_
