# 29. A könyörtelen szolga története

![Frame 29-01](https://cdn.door43.org/obs/jpg/360px/obs-en-29-01.jpg)

Egyik nap Péter azt kérdezte Jézustól: "Mester, hányszor kell megbocsássak a testvéremnek ha ő vétkezik ellenem? Még hétszer is?" Jézus azt válaszolta: "Nem hétszer, hanem még hetvenszer hétszer is." Jézus ezen azt értette, hogy mindig bocsássunk meg. Ezután Jézus elmondott egy történetet.

![Frame 29-02](https://cdn.door43.org/obs/jpg/360px/obs-en-29-02.jpg)

Jézus azt mondta: "Isten királysága hasonló ahhoz a királyhoz, aki elszámolást akart tartani a szolgáival. Egyik szolgája egy óriási összeggel tartozott, mely 200.000 évnyi fizetésnek felelne meg."

![Frame 29-03](https://cdn.door43.org/obs/jpg/360px/obs-en-29-03.jpg)

"Mivel a szolga nem tudta kifizetni a tartozást a király azt mondta: 'Adjátok el ezt az embert és a családját rabszolgának, hogy így fizessen a tartozásába.'"

![Frame 29-04](https://cdn.door43.org/obs/jpg/360px/obs-en-29-04.jpg)

"A szolga térdre esett a király előtt és azt mondta: 'Kérlek, légy türelemmel irántam és visszafizetem a teljes összeget amellyel tartozok neked.' A király megszánta a szolgát, eltörölte a tartozását és elengedte."

![Frame 29-05](https://cdn.door43.org/obs/jpg/360px/obs-en-29-05.jpg)

"Amikor a szolga kiment a királytól találkozott egy szolgatársával aki négy hónapnyi fizetés árával tartozott neki. Ez a szolga megragadta a szolgatársát és azt mondta: 'Add meg a pénzt, amivel tartozol nekem!'"

![Frame 29-06](https://cdn.door43.org/obs/jpg/360px/obs-en-29-06.jpg)

"A szolgatárs térdre esett és azt mondta: 'Kérlek, légy türelemmel irántam és visszafizetem a teljes összeget, amivel tartozok neked.' De az nem engedett, hanem börtönbe vettette a szolgatársát míg meg nem fizeti tartozását."

![Frame 29-07](https://cdn.door43.org/obs/jpg/360px/obs-en-29-07.jpg)

"Néhány másik szolga is látta, hogy mi történt és nagyon felháborodtak. Elmentek a királyhoz és elmondtak neki mindent."

![Frame 29-08](https://cdn.door43.org/obs/jpg/360px/obs-en-29-08.jpg)

"A király odahívatta ezt a szolgát és azt mondta: 'Gonosz szolga! Elengedtem tartozásodat mivel könyörögtél nekem. Neked is ugyanezt kellett volna tenned!' A király annyira megharagudott, hogy a gonosz szolgát börtönbe vettette míg meg nem fizeti a teljes tartozását."

![Frame 29-09](https://cdn.door43.org/obs/jpg/360px/obs-en-29-09.jpg)

Ekkor Jézus azt mondta: "Ezt teszi majd az én mennyei Atyám is veletek ha szívből meg nem bocsájtotok a ti testvéreiteknek."

_Egy bibliai történet a Máté 18:21-35-ből_
