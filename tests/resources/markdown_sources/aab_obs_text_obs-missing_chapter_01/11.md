# 11. A Páska

![Frame 11-01](https://cdn.door43.org/obs/jpg/360px/obs-en-11-01.jpg)

Isten figyelmeztette a fáraót, hogy ha nem engedi el az izraelitákat, akkor megöl minden egyiptomi elsőszülött fiút és állatot. Amikor a fáraó ezt hallotta még mindig nem akart hinni és engedelmeskedni Istennek.

![Frame 11-02](https://cdn.door43.org/obs/jpg/360px/obs-en-11-02.jpg)

Isten biztosított egy módot arra, hogy mindenkinek aki hisz Őbenne megmeneküljön az elsőszülött fia. Minden család ki kellett válasszon egy tökéletes bárányt és levágják.

![Frame 11-03](https://cdn.door43.org/obs/jpg/360px/obs-en-11-03.jpg)

Isten azt mondta az izraelitáknak, hogy vegyenek a bárány véréből és kenjék azt az ajtó köré, majd süssék meg a húst és egyék meg sietősen, élesztő nélkül készült kenyérrel együtt. Azt is mondta Isten, hogy amikor esznek már készek legyenek elindulni Egyiptomból.

![Frame 11-04](https://cdn.door43.org/obs/jpg/360px/obs-en-11-04.jpg)

Az izraeliták pont úgy tettek ahogyan Isten parancsolta nekik. Az éjszaka közepén Isten körbejárt Egyiptomban és megölt minden egyes elsőszülött fiút.

![Frame 11-05](https://cdn.door43.org/obs/jpg/360px/obs-en-11-05.jpg)

Minden izraeli háznak az ajtaján vér volt és Isten elkerülte ezeket a házakat. Minden bent levő biztonságban volt. A bárány vére miatt menekültek meg.

![Frame 11-06](https://cdn.door43.org/obs/jpg/360px/obs-en-11-06.jpg)

Az egyiptomiak azonban nem hittek Istennek és nem engedelmeskedtek az Ő parancsának. Ezért Isten nem kerülte el az ő házukat. Minden egyes egyiptominak az elsőszülött fiát megölte Isten.

![Frame 11-07](https://cdn.door43.org/obs/jpg/360px/obs-en-11-07.jpg)

Minden egyiptomi elsőszülött fiú meghalt a börtönben ülő rab elsőszülöttjétől kezdve a fáraó elsőszülöttjéig mind. Egyiptomban sokan sírtak és jajgattak a nagy szomorúság miatt.

![Frame 11-08](https://cdn.door43.org/obs/jpg/360px/obs-en-11-08.jpg)

Azon az éjszakán a fáraó hívatta Mózest és Áront és azt mondta: "Vigyétek az izraelitákat és menjetek el azonnal Egyiptomból!" Az egyiptomiak is sürgették az izraelitákat, hogy azonnal hagyják el Egyiptomot.

_Egy bibliai történet a 2 Mózes 11:1-12:32-ből_
