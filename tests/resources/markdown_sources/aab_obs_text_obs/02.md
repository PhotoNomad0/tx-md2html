# 2. A bűn bejövetele a világba

![Frame 02-01](https://cdn.door43.org/obs/jpg/360px/obs-en-02-01.jpg)

Ádám és felesége nagyon boldogan éltek abban a gyönyörű kertben, amit Isten teremtett a számukra. Egyikőjüknek se voltak ruhái, de emiatt nem szégyellték magukat, mivel nem volt bűn a világon. Gyakran sétáltak a kertben és beszélgettek Istennel.

![Frame 02-02](https://cdn.door43.org/obs/jpg/360px/obs-en-02-02.jpg)

Volt azonban egy ravasz kígyó a kertben. Megkérdezte az asszonytól: "Tényleg azt mondta nektek Isten, hogy nem ehettek a kert fáinak egyik gyümölcséből sem?"

![Frame 02-03](https://cdn.door43.org/obs/jpg/360px/obs-en-02-03.jpg)

Az asszony azt felelte: "Isten azt mondta, hogy minden fa gyümölcséből ehetünk, a jó és gonosz tudása fájának kivételével. Isten azt mondta nekünk, hogy 'ha esztek abból a gyümölcsből vagy ha csak megérintitek, akkor meg fogtok halni.'"

![Frame 02-04](https://cdn.door43.org/obs/jpg/360px/obs-en-02-04.jpg)

A kígyó így válaszolt az asszonynak: "Ez nem igaz! Nem fogtok meghalni. Isten csak tudja, hogy amikor esztek abból a gyümölcsből olyanok lesztek, mint Isten és meg fogjátok érteni a jót és a rosszat, ahogyan Ő is érti."

![Frame 02-05](https://cdn.door43.org/obs/jpg/360px/obs-en-02-05.jpg)

Az asszony látta, hogy a gyümölcs szépnek és finomnak látszik. Szeretett volna bölcs lenni, ezért szedett a gyümölcsből és megette azt. Ezután adott a vele levő férjének is, és ő is evett.

![Frame 02-06](https://cdn.door43.org/obs/jpg/360px/obs-en-02-06.jpg)

Hirtelen megnyíltak a szemeik és észrevették, hogy mezítelenek. Megpróbálták eltakarni a testüket ezért leveleket varrtak össze és ruhát készítettek belőlük.

![Frame 02-07](https://cdn.door43.org/obs/jpg/360px/obs-en-02-07.jpg)

A férfi és a felesége meghallotta Isten lépéseinek hangját, aki ott járt-kelt a kertben. Mindketten elrejtőztek Isten elől. Ekkor Isten szólította a férfit: "Hol vagy?" Ádám így felelt: "Meghallottam lépteid hangját a kertben és megijedtem, mert mezítelen vagyok. Ezért elrejtőztem."

![Frame 02-08](https://cdn.door43.org/obs/jpg/360px/obs-en-02-08.jpg)

Ekkor Isten azt kérdezte: "Ki mondta neked, hogy mezítelen vagy? Ettél abból a gyümölcsből, amelyről azt mondtam, hogy ne egyél?" A férfi így felelt: "Te adtad nekem ezt az asszonyt, és ő adott nekem a gyümölcsből." Ekkor Isten azt kérdezte az asszonytól: "Mit tettél?" Az asszony így felelt: "A kígyó szedett rá."

![Frame 02-09](https://cdn.door43.org/obs/jpg/360px/obs-en-02-09.jpg)

Akkor ezt mondta Isten a kígyónak: "Átkozott légy! Hasadon fogsz járni és port fogsz enni. Te és az asszony gyűlölni fogjátok egymást, és a te gyermekeid és az ő gyermekei is gyűlölni fogják egymást. Az asszony utóda a fejedre fog taposni, te pedig megmarod a sarkát."

![Frame 02-10](https://cdn.door43.org/obs/jpg/360px/obs-en-02-10.jpg)

Ezután Isten azt mondta az asszonynak: "Nagyon fájdalmassá fogom tenni számodra a gyermekszülést. Vágyakozni fogsz a férjed után, ő pedig uralkodni fog rajtad."

![Frame 02-11](https://cdn.door43.org/obs/jpg/360px/obs-en-02-11.jpg)

Az férfinak Isten azt mondta: "Hallgattál a feleségedre és engedetlen voltál velem szemben. Ezért a föld átkozott, és keményen kell dolgozzál azért, hogy ételt teremjen. Utána pedig meg fogsz halni, tested pedig porrá lesz." A férfi Évának nevezte el a feleségét, ami annyit jelent, hogy "élet-adó", mert ő lett az anyja minden embernek. Isten felöltöztette Ádámot és Évát állatbőrből készült ruhákkal.

![Frame 02-12](https://cdn.door43.org/obs/jpg/360px/obs-en-02-12.jpg)

Akkor azt mondta Isten: "Most, hogy az ember olyanná lett, mint miközülünk egy, mivel tudja, hogy mi a jó és mi a rossz, nem engedhetjük meg, hogy egyen az élet fája gyümölcséből és örökké éljen." Ezért Isten kiűzte Ádámot és Évát abból a gyönyörű kertből. Isten hatalmas angyalokat állított a kert bejáratához, akik megakadályozzák hogy bárki is ehessen az élet fájáról.

_Egy bibliai történet az 1 Mózes 3-ból._
