# 5. Az ígéret fia

![Frame 05-01](https://cdn.door43.org/obs/jpg/360px/obs-en-05-01.jpg)

Tíz évvel azután, hogy Ábrám és Szárai megérkeztek Kánaánba még mindig nem volt gyermekük. Ekkor Ábrámnak a felesége, Szárai azt mondta neki: "Mivel Isten nem engedte meg nekem, hogy gyermekeim legyenek, most pedig már túl öreg vagyok ahhoz, hogy lehessenek gyermekeim, itt van a szolgálóm, Hágár. Vedd el őt is, hogy majd ő szülhessen nekem egy gyermeket."

![Frame 05-02](https://cdn.door43.org/obs/jpg/360px/obs-en-05-02.jpg)

Így Ábrám elvette Hágárt. Hágárnak született egy kisfia és Ábrám elnevezte őt Ismáelnek. Szárai azonban irigykedni kezdett Hágárra. Amikor Ismáel tizenhárom éves lett Isten újból szólt Ábrámhoz.

![Frame 05-03](https://cdn.door43.org/obs/jpg/360px/obs-en-05-03.jpg)

Azt mondta Isten: "Én vagyok a mindenható Isten. Szövetségre lépek veled." Ekkor Ábrám a földig hajolt. Isten azt is mondta Ábrámnak: "Sok népnek az atyja leszel. Neked és a te utódaidnak adom tulajdonul a Kánaán földjét, és én leszek Istenük örökké. Minden férfit a családodból metéljetek körül."

![Frame 05-04](https://cdn.door43.org/obs/jpg/360px/obs-en-05-04.jpg)

"Feleséged, Szárai szülni fog neked egy fiút és ő lesz az ígéret fia. Nevezd őt Izsáknak. Vele fogok szövetséget kötni, és ő lesz az, akit nagy néppé teszek. Ismáelt is nagy néppé fogom tenni, de a szövetségem Izsákkal lesz."
Ezután Isten megváltoztatta Ábrám nevét Ábrahámmá, amely azt jelenti, hogy "sokak atyja". Szárainak is megváltoztatta Isten a nevét Sárává, amely azt jelenti, hogy "hercegnő".

![Frame 05-05](https://cdn.door43.org/obs/jpg/360px/obs-en-05-05.jpg)

Azon a napon Ábrahám körülmetélte az összes férfit a házában. Körülbelül egy évvel később, amikor Ábrahám 100 éves volt és Sára 90, Sára megszülte Ábrahám fiát. Izsáknak nevezték őt, ahogyan Isten mondta.

![Frame 05-06](https://cdn.door43.org/obs/jpg/360px/obs-en-05-06.jpg)

Amikor Izsák fiatalember volt, Isten próbára tette Ábrahám hitét és azt mondta neki: "Vedd Izsákot, az egyetlen fiadat és öld meg, áldozatként bemutatva nekem." Ábrahám ismét engedelmeskedett Istennek és előkészítette áldozatra a fiát.

![Frame 05-07](https://cdn.door43.org/obs/jpg/360px/obs-en-05-07.jpg)

Amikor Ábrahám és Izsák mentek az áldozat helye felé Izsák megkérdezte: "Apám, van fánk az áldozathoz, de hol van a bárány?" Ábrahám így válaszolt: "Isten majd gondoskodni fog az áldozni való bárányról, fiam."

![Frame 05-08](https://cdn.door43.org/obs/jpg/360px/obs-en-05-08.jpg)

Amikor eljutottak az áldozat helyére, Ábrahám megkötözte a fiát, Izsákot és feltette az oltárra. Már majdnem azon volt, hogy megölje, amikor Isten szólt: "Állj meg! Ne bántsd a fiút! Most már tudom, hogy istenfélő vagy, mert nem tagadtad meg az egyetlen fiadat sem tőlem."

![Frame 05-09](https://cdn.door43.org/obs/jpg/360px/obs-en-05-09.jpg)

A közelben Ábrahám látott egy kost, melynek a szarva beakadt a bozótba. Isten gondot viselt a kossal, melyet áldozatul adott Izsák helyett. Ábrahám boldogan mutatta be a kost áldozatul.

![Frame 05-10](https://cdn.door43.org/obs/jpg/360px/obs-en-05-10.jpg)

Ekkor azt mondta Isten Ábrahámnak: "Mivel kész voltál nekem adni mindent, még az egyetlen fiadat is, megígérem, hogy megáldalak. Utódaid többen lesznek az ég csillagainál. Mivel engedelmeskedtél nekem, áldott lesz a föld összes népe a nemzetséged által."

_Egy bibliai történet az 1 Mózes 16-22-ből_
