# 5o. Jézus visszajön

![Frame 50-01](https://cdn.door43.org/obs/jpg/360px/obs-en-50-01.jpg)

Majdnem 2.000 éven keresztül egyre többen és többen vannak szerte a világon, akik hallották Jézusról, a Messiásról szóló jó hírt. Az egyház növekedett. Jézus megígérte hogy a világ végén vissza fog jönni. Még nem tért vissza, de biztosan be fogja tartani az ő ígéretét.

![Frame 50-02](https://cdn.door43.org/obs/jpg/360px/obs-en-50-02.jpg)

Míg várjuk Jézusnak a visszajövetelét Isten azt akarja hogy olyan módon éljünk, amely szent és megtiszteli őt. Jézus azt is akarja, hogy másoknak is beszéljünk az ő országáról. Mikor a földön élt azt mondta: "Az én tanítványaim prédikálni fogják Isten országának a jó hírét mindenkinek mindenfelé, és csak azután jön el a vég."

![Frame 50-03](https://cdn.door43.org/obs/jpg/360px/obs-en-50-03.jpg)

Sok nép még nem hallott Jézusról. Mielőtt visszatért a mennybe Jézus azt mondta a keresztényeknek, hogy hirdessék a jó hírt azoknak az embereknek akik még nem hallották. Azt mondta: "Menjetek és tegyétek tanítványokká az embereket minden népcsoportból!" és azt is mondta, hogy: "A mezők már érettek az aratásra!"

![Frame 50-04](https://cdn.door43.org/obs/jpg/360px/obs-en-50-04.jpg)

Jézus azt is mondta: "A szolga nem nagyobb az uránál. Ahogyan e világ hatalmai gyűlöltek engem, ugyanúgy titeket is kínozni fognak és megölnek az én nevemért. Bár e világon szenvedni fogtok, bízzatok, mert én legyőztem a Sátánt, aki e világnak a fejedelme. Ha hűségesek maradtok hozzám mindvégig, akkor Isten üdvözít titeket."

![Frame 50-05](https://cdn.door43.org/obs/jpg/360px/obs-en-50-05.jpg)

Jézus elmondott a tanítványainak egy történetet, elmagyarázva ezáltal, hogy mi fog történni az emberekkel a világnak a végén. Azt mondta: "Egy ember elvetett egy jó magot a földjébe. Míg ő aludt eljött az ő ellensége és gazokat vetett a búza közé, aztán elment."

![Frame 50-06](https://cdn.door43.org/obs/jpg/360px/obs-en-50-06.jpg)

"Mikor a búza kezdett kikelni a szolgák odamentek a férfihoz és azt mondták: 'Urunk, te jó magokat vetettél a földbe. Akkor honnan vannak ott a gazok is?' Az úr azt válaszolta: 'Biztosan az ellenségem vetette oda őket.'"

![Frame 50-07](https://cdn.door43.org/obs/jpg/360px/obs-en-50-07.jpg)

"A szolgák azt válaszolták erre az uruknak: 'Akarod hogy elmenjünk és kihúzgáljuk a gazokat?' Az úr azt mondta: 'Nem, mert ha ezt teszitek, akkor kijön a búzából is néhány szál. Várjatok az aratásig, akkor majd gyűjtsétek össze a gazokat egy csomóba elégetni, a búzát pedig majd betakarítjátok az én csűrömbe.'"

![Frame 50-08](https://cdn.door43.org/obs/jpg/360px/obs-en-50-08.jpg)

A tanítványok nem értették meg a történet értelmét, ezért megkérték Jézust, hogy magyarázza el nekik. Jézus azt mondta: "Aki a jó magot vetette el a Messiást jelképezi. A szántóföld a világ. A jó mag Isten országának az embereit jelképezi."

![Frame 50-09](https://cdn.door43.org/obs/jpg/360px/obs-en-50-09.jpg)

"A gazok azokat az embereket jelképezik, akik a gonoszhoz tartoznak. Az ellenség, aki a gazokat elvetette az ördögöt jelképezi. Az aratás a világ végét jelenti, az aratók pedig Isten angyalai."

![Frame 50-10](https://cdn.door43.org/obs/jpg/360px/obs-en-50-10.jpg)

"Mikor a világnak vége lesz az angyalok összegyűjtik mindazokat akik az ördöghöz tartoznak és bedobják őket egy emésztő tűzbe, ahol majd sírnak és fogaikat fogják csikorgatni rettenetes szenvedésben. Utána az igazak fényleni fognak, mint a nap az Atya Isten országában."

![Frame 50-11](https://cdn.door43.org/obs/jpg/360px/obs-en-50-11.jpg)

Jézus azt is mondta hogy a világ vége előtt vissza fog jönni a földre. Ugyanúgy fog visszajönni, ahogy elment, vagyis fizikai teste lesz és az ég felhőin keresztül fog megjelenni. Mikor Jézus visszajön minden keresztény aki meghalt fel fog támadni a halálból és találkozni fog Jézussal az ég felhőiben."

![Frame 50-12](https://cdn.door43.org/obs/jpg/360px/obs-en-50-12.jpg)

Ekkor azok keresztények, akik akkor fognak élni ugyancsak felmennek az ég felhőibe találkozni a többi feltámadott kereszténnyel. Mindannyian Jézussal lesznek. Ezután Jézus az övéivel fog lakni tökéletes békességben és egységben örökre.

![Frame 50-13](https://cdn.door43.org/obs/jpg/360px/obs-en-50-13.jpg)

Jézus megígérte, hogy koronát fog adni azoknak, akik hisznek benne. Együtt fognak lakni és uralkodni Istennel tökéletes békében örökre.

![Frame 50-14](https://cdn.door43.org/obs/jpg/360px/obs-en-50-14.jpg)

Isten azonban el fog ítélni mindenkit, aki nem hitt Jézusban. Őket a pokolba fogja dobni, ahol sírni fognak és a fogaikat fogják csikorgatni iszonyatos kínjukban örökre. Egy olthatatlan tűz fogja égetni őket állandóan és férgek fogják enni őket megállás nélkül.

![Frame 50-15](https://cdn.door43.org/obs/jpg/360px/obs-en-50-15.jpg)

Mikor Jézus visszajön teljesen lerombolja a Sátánt és az ő hatalmát. A Sátánt a pokolba veti majd, hol örökre égni fog azokkal együtt, akik úgy döntöttek, hogy őt követik ahelyett hogy Istennek engedelmeskedtek volna.

![Frame 50-16](https://cdn.door43.org/obs/jpg/360px/obs-en-50-16.jpg)

Mivel Ádám és Éva engedetlen volt Isten iránt és behozták a bűnt ebbe a világba, Isten megátkozta a világot és eldöntötte, hogy eltörli azt. De egy nap Isten majd teremteni fog egy új eget és egy új földet amely tökéletes lesz.

![Frame 50-17](https://cdn.door43.org/obs/jpg/360px/obs-en-50-17.jpg)

Jézus az ő népével együtt az új földön fognak lakni és ő fog uralkodni mindenen ami létezik. Akkor majd letöröl minden könnyet a szemekről, és nem lesz többé szenvedés, szomorúság, sírás, gonoszság, fájdalom vagy halál. Jézus igazságban és békességben fog uralkodni az ő királyságában és az ő népével lakozik majd örökre.

_Egy bibliai történet a Máté 24:14, 28:18, János 15:20, 16:33, Jelenések 2:10, Máté 13:24-30, 36-42, 1 Tesalónika 4:13-5:11, Jakab 1:12, Máté 22:13, Jelenések 20:10, és 21:1-22:21-ből_
