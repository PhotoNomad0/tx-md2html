# 47. Pál és Silás Filippiben

![Frame 47-01](https://cdn.door43.org/obs/jpg/360px/obs-en-47-01.jpg)

Mikor Saul elkezdett utazni a Római birodalomban elkezdte a római nevét használni, vagyis Pált. Egyik nap Pál és a barátja, Silás elmentek Filippi városába, hogy hirdessék a Jézusról szóló jóhírt. Egy folyó melletti helyre, a városkapun kívülre mentek ki, ahol az emberek imádkozni szoktak. Itt találkoztak egy Lídia nevű üzletasszonnyal. Lídia szerette és tisztelte Istent.

![Frame 47-02](https://cdn.door43.org/obs/jpg/360px/obs-en-47-02.jpg)

Isten megnyitotta Lídia szívét hogy elhiggye a Jézusról szóló üzenetet és megkeresztelkedett a családjával együtt. Meghívta Pált és Silást hogy maradjanak a házánál, így ők ott maradtak Lídia családjánál.

![Frame 47-03](https://cdn.door43.org/obs/jpg/360px/obs-en-47-03.jpg)

Pál és Silás gyakran találkoztak az emberekkel az imádkozás helyén. Minden nap amikor kimentek oda egy rabszolgalány, aki ördögöktől volt megszállva követte őket. Az ördögök segítségével ez a lány megjövendölte az embereknek a jövőt, így sok pénzt keresett a tulajdonosainak jósként.

![Frame 47-04](https://cdn.door43.org/obs/jpg/360px/obs-en-47-04.jpg)

Ahogy arra mentek a rabszolgalány azt kiabálta: "Ezek az emberek a Magasságos Isten szolgái. Ők elmondják nektek az üdvösség útját!" Olyan sokszor tette ezt, hogy Pált ez idegesíteni kezdte.

![Frame 47-05](https://cdn.door43.org/obs/jpg/360px/obs-en-47-05.jpg)

Végül egyik nap, mikor a rabszolgalány kiabálni kezdett Pál felé fordult és azt mondta a benne levő ördögnek: "A Jézus nevében parancsolom, hogy gyere ki belőle." Az ördög rögtön elhagyta a lányt.

![Frame 47-06](https://cdn.door43.org/obs/jpg/360px/obs-en-47-06.jpg)

A rabszolgalány tulajdonosai azonban nagyon megharagudtak. Rájöttek arra, hogy a gonosz lélek nélkül a leány nem tudta elmondani az embereknek a jövőt. Ez azt jelentette, hogy az emberek ezután már nem fizettek a tulajdonosainak hogy elmondja nekik mi fog történni.

![Frame 47-07](https://cdn.door43.org/obs/jpg/360px/obs-en-47-07.jpg)

Ezért a rableány urai elvitték Pált és Silást a római hatóságokhoz, akik megverték majd börtönbe vetették őket.

![Frame 47-08](https://cdn.door43.org/obs/jpg/360px/obs-en-47-08.jpg)

Pált és Silást a börtönnek a legbiztonságosabb részébe helyezték és még a lábaikat is leláncolták. Mégis, az éjszaka közepén dicsőítő énekeket énekeltek Istennek.

![Frame 47-09](https://cdn.door43.org/obs/jpg/360px/obs-en-47-09.jpg)

Hirtelen egy nagy földrengés támadt. A börtön összes ajtaja megnyílt és a rabok láncai mind lehullottak.

![Frame 47-10](https://cdn.door43.org/obs/jpg/360px/obs-en-47-10.jpg)

A börtönőr felébredt és amikor meglátta, hogy a börtön ajtajai nyitva vannak kétségbe esett. Azt hitte, hogy az összes rab megszökött, ezért meg akarta ölni magát. (Tudta, hogy a római hatóságok megölik ha megengedi a raboknak hogy megszökjenek.) Pál azonban látta ezt és odakiáltott neki: "Állj! Ne bántsd magadat, mert mind itt vagyunk."

![Frame 47-11](https://cdn.door43.org/obs/jpg/360px/obs-en-47-11.jpg)

A börtönőr remegett amikor odament Pálhoz és Siláshoz és azt kérdezte: "Mit cselekedjek hogy üdvözüljek?" Pál azt válaszolta: "Higgy az Uralkodó Jézusban és üdvözülsz mind te, mind a te családod." Utána a börtönőr hazavitte Pált és Silást magához és megmosta a sebeiket. Pál a Jézusról szóló jóhírt prédikálta mindenkinek az ő házában.

![Frame 47-12](https://cdn.door43.org/obs/jpg/360px/obs-en-47-12.jpg)

A börtönőr a családjával együtt hitt Jézusban és megkeresztelkedtek. Ezután vacsorát adott Pálnak és Silásnak és együtt örvendeztek.

![Frame 47-13](https://cdn.door43.org/obs/jpg/360px/obs-en-47-13.jpg)

Másnap a város vezetői elengedték Pált és Silást és megkérték őket hogy hagyják el Filippit. Pál és Silás meglátogatták Lídiát és a többi barátjukat, majd elhagyták a várost. A Jézusról szóló jóhír tovább terjedt és a gyülekezetek növekedtek.

![Frame 47-14](https://cdn.door43.org/obs/jpg/360px/obs-en-47-14.jpg)

Pál és más keresztény vezetők sok más városba is elutaztak prédikálva és tanítva az embereket a Jézusról szóló jóhírről. Ugyanakkor több levelet is írtak a gyülekezetekben levő hívőket bátorítva és tanítva. Ezekből a levelekből néhány része lett a Bibliai könyveinek.

_Egy bibliai történet az Ap.Csel. 16:11-40-ből_
