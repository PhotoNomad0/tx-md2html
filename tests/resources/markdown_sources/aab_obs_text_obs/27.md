# 27. Az irgalmas samaritánus

![Frame 27-01](https://cdn.door43.org/obs/jpg/360px/obs-en-27-01.jpg)

Egyik alkalommal a zsidó törvénynek egy tudósa odajött Jézushoz, hogy próbálta tegye őt és azt kérdezte: "Tanító, mit tegyek ahhoz, hogy elnyerjem az örök életet?" Jézus azt kérdezte: "Mit ír Isten törvénye?"

![Frame 27-02](https://cdn.door43.org/obs/jpg/360px/obs-en-27-02.jpg)

A törvény tudósa azt válaszolta, hogy Isten törvénye azt mondja: "Szeresd az Urat a te Istenedet teljes szívedből, lelkedből, erődből és elmédből. És szeresd a te felebarátodat mint magadat." Jézus erre azt válaszolta: "Helyesen mondtad! Tedd ezt és élni fogsz."

![Frame 27-03](https://cdn.door43.org/obs/jpg/360px/obs-en-27-03.jpg)

A törvény tudósa azonban be akarta bizonyítani, hogy ő igaz ember ezért megkérdezte: "De ki az én felebarátom?"

![Frame 27-04](https://cdn.door43.org/obs/jpg/360px/obs-en-27-04.jpg)

Jézus egy történettel válaszolt a törvénytudónak: "Volt egy zsidó ember, aki Jeruzsálemből Jerikó felé tartott az úton."

![Frame 27-05](https://cdn.door43.org/obs/jpg/360px/obs-en-27-05.jpg)

"Útban ezt az embert egy rablócsapat támadta meg. Elvették mindenét amije volt és addig verték míg majdnem belehalt. Ekkor otthagyták az úton."

![Frame 27-06](https://cdn.door43.org/obs/jpg/360px/obs-en-27-06.jpg)

"Röviddel ezután úgy esett, hogy arra ment egy zsidó pap ugyanazon az úton. Amikor ez a vallásos vezető látta az embert akit kiraboltak és megvertek átment az út másik oldalára, figyelmen kívül hagyta azt, akinek segítségre volt szüksége és továbbment."

![Frame 27-07](https://cdn.door43.org/obs/jpg/360px/obs-en-27-07.jpg)

"Hamarosan egy lévita jött arra az úton. (A léviták az izraelita Lévi törzséhez tartoztak és a papoknak segédkeztek a templomban.)"

![Frame 27-08](https://cdn.door43.org/obs/jpg/360px/obs-en-27-08.jpg)

"A következő aki arra ment az úton egy samaritánus volt. (A samaritánusok azoknak a zsidóknak voltak a leszármazottaik, akik más nemzetekkel házasodtak össze. A zsidók és a samaritánusok gyűlölték egymást.) Amikor a samaritánus meglátta a zsidó férfit erősen megszánta, ezért bekötözte sebeit és gondját viselte."

![Frame 27-09](https://cdn.door43.org/obs/jpg/360px/obs-en-27-09.jpg)

"Ezután a samaritánus felemelte és feltette a férfit a saját szamarára, és elvitte egy fogadóba, ahol ápolta."

![Frame 27-10](https://cdn.door43.org/obs/jpg/360px/obs-en-27-10.jpg)

"Következő nap a samaritánusnak folytatni kellett az útját. Pénzt adott a fogadósnak és azt mondta: 'Viseljétek gondját, és ha többet költenétek ennyinél, akkor mikor visszatérek megfizetem nektek.'"

![Frame 27-11](https://cdn.door43.org/obs/jpg/360px/obs-en-27-11.jpg)

Ezután Jézus megkérdezte a törvénytudót: "Mit gondolsz? Ki volt a három közül a kirabolt és megvert embernek a felebarátja?" Az azt válaszolta: "Az, aki könyörült rajta." Jézus azt mondta: "Menj el és cselekedj te is hasonlóan."

_Egy bibliai történet a Lukács 10:25-37-ből_
