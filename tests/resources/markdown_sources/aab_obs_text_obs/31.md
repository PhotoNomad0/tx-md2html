# 31. Jézus a vízen jár

![Frame 31-01](https://cdn.door43.org/obs/jpg/360px/obs-en-31-01.jpg)

Ezután Jézus azt mondta a tanítványainak, hogy szálljanak be a hajóba és hajózzanak át a tó túloldalára míg ő elbocsátja a sokaságot. Miután Jézus elküldte a sokaságot felment a hegyoldalra imádkozni. Jézus egyedül volt ott és késő éjszakáig imádkozott.

![Frame 31-02](https://cdn.door43.org/obs/jpg/360px/obs-en-31-02.jpg)

Közben a tanítványok a hajóban eveztek, de késő éjszaka volt már és csak a tó közepéig jutottak el. Nagyon nehezen eveztek, mivel erősen fújt velük szemben a szél.

![Frame 31-03](https://cdn.door43.org/obs/jpg/360px/obs-en-31-03.jpg)

Ekkor Jézus befejezte az imádkozást és odament a tanítványokhoz. Jézus a víz tetején járva ment a hajó felé a tavon keresztül.

![Frame 31-04](https://cdn.door43.org/obs/jpg/360px/obs-en-31-04.jpg)

A tanítványok nagyon megijedtek amikor meglátták Jézust mivel azt gondolták, hogy egy szellemet látnak. Jézus tudta, hogy félnek, ezért odaszólt hozzájuk és azt mondta: "Ne féljetek! Én vagyok!"

![Frame 31-05](https://cdn.door43.org/obs/jpg/360px/obs-en-31-05.jpg)

Ekkor Péter azt mondta Jézusnak: "Mester, ha valóban te vagy, akkor parancsolj hogy hozzád tudjak jönni a vízen." Jézus azt válaszolta Péternek: "Gyere!"

![Frame 31-06](https://cdn.door43.org/obs/jpg/360px/obs-en-31-06.jpg)

Így Péter kiszállt a hajóból és elindult Jézus felé a vízen járva. Egy rövid távolság után azonban levette szemeit Jézusról, elkezdett a hullámokra nézni és megérezte az erős szelet.

![Frame 31-07](https://cdn.door43.org/obs/jpg/360px/obs-en-31-07.jpg)

Ekkor Péter megijedt és elkezdett süllyedni a vízben. Felkiáltott: "Mester, ments meg!" Jézus azonnal kinyújtotta a kezét és megragadta őt, majd azt mondta Péternek: "Kicsinyhitű, miért kételkedtél?"

![Frame 31-08](https://cdn.door43.org/obs/jpg/360px/obs-en-31-08.jpg)

Mikor Péter és Jézus beszálltak a hajóba rögvest elült a szél és a víz is lecsillapodott. A tanítványok csodálkoztak. Imádták Jézust és azt mondták: "Valóban te vagy Istennek a Fia!"

_Egy bibliai történet a Máté 14:22-33, Márk 6:45-52 és János 6:16-21-ből_
