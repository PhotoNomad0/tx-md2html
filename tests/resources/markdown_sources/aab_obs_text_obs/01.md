# 1. A Teremtés

![Frame 01-01](https://cdn.door43.org/obs/jpg/360px/obs-en-01-01.jpg)

Íme így történt mindeneknek a kezdete. Hat nap alatt teremtette meg Isten a világmindenséget és mindazt ami benne van. Miután Isten megteremtette a földet sötét és kietlen volt, nem volt még semmi se megformálva rajta. Istennek a Szelleme azonban ott volt a vizek felett.

![Frame 01-02](https://cdn.door43.org/obs/jpg/360px/obs-en-01-02.jpg)

Ezután Isten azt mondta: -Legyen világosság! Ekkor világosság lett. Isten látta, hogy jó a világosság és elnevezte "nappalnak", majd elválasztotta a világosságot a sötétségtől, amit "éjszakának" nevezett el. A teremtésnek az első napján teremtette meg Isten a világosságot.

![Frame 01-03](https://cdn.door43.org/obs/jpg/360px/obs-en-01-03.jpg)

A teremtésnek a második napján Isten szólt és megteremtette az eget, amely a föld felett van. Úgy alkotta meg az eget, hogy elválasztotta a föld felett levő vizeket a földön levő vizektől.

![Frame 01-04](https://cdn.door43.org/obs/jpg/360px/obs-en-01-04.jpg)

A harmadik napon Isten szólt és elválasztotta a vizeket a szárazföldtől. A szárazat "földnek" nevezte, a vizeket pedig "tengernek". Isten látta, hogy mindaz, amit teremtett jó volt.

![Frame 01-05](https://cdn.door43.org/obs/jpg/360px/obs-en-01-05.jpg)

Ezután Isten azt mondta: "Teremjen a föld mindenféle fákat és növényeket." Pontosan ez is történt. Isten látta, hogy mindaz, amit teremtett jó volt.

![Frame 01-06](https://cdn.door43.org/obs/jpg/360px/obs-en-01-06.jpg)

A teremtés negyedik napján Isten szólt és megalkotta a napot, a holdat és a csillagokat. Isten azért alkotta őket, hogy megvilágítsák a földet és hogy jelezzék az éjszakát és nappalt, az évszakokat és az éveket. Isten látta, hogy mindaz, amit teremtett jó volt.

![Frame 01-07](https://cdn.door43.org/obs/jpg/360px/obs-en-01-07.jpg)

Az ötödik napon Isten szólt és megalkotott minden vízben úszó állatot és az összes madarat. Isten látta, hogy mindez jó és megáldotta őket.

![Frame 01-08](https://cdn.door43.org/obs/jpg/360px/obs-en-01-08.jpg)

A teremtés hatodik napján Isten szólt: "Legyenek mindenféle szárazföldi állatok!" Pont úgy történt, ahogyan Isten mondta. Egyes állatok háziállatok voltak, mások csúszó-mászók, megint mások pedig vadállatok. És látta Isten, hogy mindez jó.

![Frame 01-09](https://cdn.door43.org/obs/jpg/360px/obs-en-01-09.jpg)

Ezután azt mondta Isten: "Teremtsünk embert a mi képünkre, hogy hasonlítson ránk. Az embernek hatalma lesz a föld felett és összes állat felett."

![Frame 01-10](https://cdn.door43.org/obs/jpg/360px/obs-en-01-10.jpg)

Ekkor Isten vett egy kis földet, férfivé formálta és életet lehelt belé. Ennek a férfinak Ádám volt a neve. Isten ültetett egy kertet, hogy ott lakjon Ádám és gondozza a kertet.

![Frame 01-11](https://cdn.door43.org/obs/jpg/360px/obs-en-01-11.jpg)

A kert közepébe Isten ültetett két különleges fát: az élet fáját és a jó és gonosz tudásának a fáját. Isten azt mondta Ádámnak, hogy a kert összes fájáról ehet, csak egyedül a jó és gonosz tudásának a fájáról nem. Ha eszik arról a fáról, akkor meg kell haljon.

![Frame 01-12](https://cdn.door43.org/obs/jpg/360px/obs-en-01-12.jpg)

Ezután Isten azt mondta: "Nem jó az embernek egyedül." Az állatok közül azonban egyik se lehetett Ádámnak a segítőtársa.

![Frame 01-13](https://cdn.door43.org/obs/jpg/360px/obs-en-01-13.jpg)

Ezért Isten Ádámot mély álomba bocsátotta, majd kivette az egyik oldalbordáját, asszonnyá formálta és odavitte Ádámnak.

![Frame 01-14](https://cdn.door43.org/obs/jpg/360px/obs-en-01-14.jpg)

Mikor Ádám meglátta őt, azt mondta: "Végre! Ez most már olyan, mint én! Legyen az ő neve 'Asszony', mert a férfiemberből lett alkotva." Ezért a férfi elhagyja apját és anyját és eggyé lesz a feleségével.

![Frame 01-15](https://cdn.door43.org/obs/jpg/360px/obs-en-01-15.jpg)

Isten a férfit és az asszonyt az Ő saját képére teremtette. Megáldotta őket és azt mondta: "Legyen sok gyermeketek és unokátok és töltsétek be a földet." És látta Isten, hogy mindaz, amit teremtett nagyon jó volt, és mindez nagyon tetszett Istennek. Ez pedig a teremtésnek a hatodik napján történt.

![Frame 01-16](https://cdn.door43.org/obs/jpg/360px/obs-en-01-16.jpg)

Amikor eljött a hetedik nap Isten befejezte az ő munkáját. Isten ezért megpihent minden cselekedetéből. Megáldotta és szentté tette a hetedik napot, mert ezen a napon megpihent az ő munkájából. Így teremtette Isten a világmindenséget és mindazt, ami benne van.

_Egy bibliai történet az 1 Mózes 1-2-ből_
