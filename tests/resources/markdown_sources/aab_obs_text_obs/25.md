# 25. A Sátán megkísérti Jézust

![Frame 25-01](https://cdn.door43.org/obs/jpg/360px/obs-en-25-01.jpg)

Rögtön azután, hogy Jézus megkeresztelkedett a Szent Szellem kivezette a pusztába, ahol negyven napon és negyven éjszakán át böjtölt. A végén a Sátán odajött Jézushoz és megkísértette, hogy vétkezzen.

![Frame 25-02](https://cdn.door43.org/obs/jpg/360px/obs-en-25-02.jpg)

A Sátán megkísértette Jézust és azt mondta: "Ha tényleg az Isten Fia vagy, akkor ezeket a köveket változtasd át kenyérré, hogy legyen mit egyél!"

![Frame 25-03](https://cdn.door43.org/obs/jpg/360px/obs-en-25-03.jpg)

Jézus azt válaszolta: "Meg van írva Isten Igéjében: 'nem csak kenyérre van szüksége az embernek ahhoz, hogy éljen, hanem minden olyan szóra is, amit Isten szól!'"

![Frame 25-04](https://cdn.door43.org/obs/jpg/360px/obs-en-25-04.jpg)

Ekkor a Sátán felvitte Jézust a templom legmagasabb pontjára és azt mondta: "Ha tényleg Isten Fia vagy, akkor ugorj innen le, mert meg van írva: 'Isten az ő angyalainak fog parancsolni, hogy kézen vigyenek téged, hogy meg ne üsd lábadat a kőbe.'"

![Frame 25-05](https://cdn.door43.org/obs/jpg/360px/obs-en-25-05.jpg)

Jézus azonban az Igéből való idézettel válaszolt meg a Sátánnak: "Isten Igéje megparancsolja az embereknek: 'Ne kísértsd az Urat, a te Istenedet!'"

![Frame 25-06](https://cdn.door43.org/obs/jpg/360px/obs-en-25-06.jpg)

Ekkor a Sátán megmutatta Jézusnak a világ összes országát és az ő dicsőségüket mondva: "Neked adom mindezt, ha meghajolsz és imádsz engem."

![Frame 25-07](https://cdn.door43.org/obs/jpg/360px/obs-en-25-07.jpg)

Jézus így válaszolt: "Távozz tőlem Sátán! Isten Igéje megparancsolja az embereknek: 'Egyedül az Urat, a te Istenedet imádd és csak neki szolgálj.'"

![Frame 25-08](https://cdn.door43.org/obs/jpg/360px/obs-en-25-08.jpg)

Jézus nem engedett a Sátán kísértéseinek, így a Sátán békén hagyta őt. Ekkor angyalok jöttek oda hozzá és gondját viselték Jézusnak.

_Egy bibliai történet a Máté 4:1-11, Márk 1:12-13 és Lukács 4:1-13-ból_
