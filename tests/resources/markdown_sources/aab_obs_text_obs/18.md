# 18. A kettészakadt ország

![Frame 18-01](https://cdn.door43.org/obs/jpg/360px/obs-en-18-01.jpg)

Évek múltán Dávid meghalt és fia, Salamon kezdett uralkodni Izráel felett. Isten megkérdezte Salamontól, hogy mit szeretne a legjobban. Amikor Salamon bölcsességet kért ez tetszett Istennek és a legbölcsebb emberré tette a világon. Salamon sok mindent megtanult és nagyon bölcs bíró volt. Isten nagyon gazdaggá is tette őt.

![Frame 18-02](https://cdn.door43.org/obs/jpg/360px/obs-en-18-02.jpg)

Jeruzsálemben Salamon megépítette a templomot, amelyet apja, Dávid tervezett és anyagokat is gyűjtött hozzá. Most már az emberek a Gyülekezés Sátora helyett a templomban imádták Istent és ott mutattak be neki áldozatokat. Isten eljött és jelen volt a templomban, és ott lakott az ő népe között.

![Frame 18-03](https://cdn.door43.org/obs/jpg/360px/obs-en-18-03.jpg)

Salomon azonban szerette a más országokból levő asszonyokat. Nem engedelmeskedett Istennek és sok asszonyt vett feleségül, majdnem ezret! Sokan ezek az asszonyok közül idegen országokból jöttek és elhozták magukkal isteneiket, melyeket továbbra is imádtak. Amikor Salamon megöregedett ő is imádta ezeket az isteneket.

![Frame 18-04](https://cdn.door43.org/obs/jpg/360px/obs-en-18-04.jpg)

Isten haragudott Salamonra és hűtlensége miatti büntetésként megígérte, hogy Salamon halála után kettészakítja Izráel népét két királysággá.

![Frame 18-05](https://cdn.door43.org/obs/jpg/360px/obs-en-18-05.jpg)

Miután Salamon meghalt fia, Roboám lett a király. Roboám egy ostoba ember volt. Egész Izráel népe összejött, hogy királlyá tegyék őt. Panaszkodtak Roboámnak, hogy Salamon nagyon keményen dolgoztatta őket és sok adót kellett fizessenek.

![Frame 18-06](https://cdn.door43.org/obs/jpg/360px/obs-en-18-06.jpg)

Roboám ostobán azt válaszolta nekik: "Azt hiszitek, hogy apám Salamon keményen dolgoztatott titeket, majd meglátjátok hogy én még keményebben dolgoztatlak és durvábban büntetlek majd mint ő tette."

![Frame 18-07](https://cdn.door43.org/obs/jpg/360px/obs-en-18-07.jpg)

Izráel népe törzsei közül tízen fellázadtak Roboám ellen. Csak két törzs maradt hűséges Roboámhoz. Ebből a két törzsből lett Júda királysága.

![Frame 18-08](https://cdn.door43.org/obs/jpg/360px/obs-en-18-08.jpg)

A másik tíz törzs, amely Izráel népéből fellázadt Roboám ellen kineveztek egy Jeroboám nevezetű embert királyukká. Az ország északi részén alakították ki a királyságukat. Őket nevezték Izráel királyságának.

![Frame 18-09](https://cdn.door43.org/obs/jpg/360px/obs-en-18-09.jpg)

Jeroboám fellázadt Isten ellen és bűnbe vitte a népét. Építtetett két bálványt a népnek, hogy őket imádják Isten helyett a templomban amely Júda királyságában volt.

![Frame 18-10](https://cdn.door43.org/obs/jpg/360px/obs-en-18-10.jpg)

Izráel és Júda királyságai ellenségei lettek egymásnak és gyakran harcoltak egymás ellen.

![Frame 18-11](https://cdn.door43.org/obs/jpg/360px/obs-en-18-11.jpg)

Izráel királyságában minden király gonosz volt. Több ilyen királyt olyan izraeliták öltek meg, akik a helyükre akartak lépni királyként.

![Frame 18-12](https://cdn.door43.org/obs/jpg/360px/obs-en-18-12.jpg)

Az összes király és a legtöbb ember Izráel királyságából bálványokat imádtak. A bálványimádásba gyakran belevittek szexuális erkölcstelenséget és néha még gyermekáldozatokat is.

![Frame 18-13](https://cdn.door43.org/obs/jpg/360px/obs-en-18-13.jpg)

Júda királyai Dávid leszármazottai voltak. Néhányuk jó ember volt, igazságosan uralkodott és Istent imádta. Júda királyainak azonban a legtöbbje gonosz és romlott volt, és bálványokat imádtak. Egyes királyok még a saját gyermekeiket is feláldozták a hamis isteneknek. Júda népéből a legtöbben szintén fellázadtak Isten ellen és más isteneket imádtak.

_Egy bibliai történet az 1 Királyok 1-6, 11-12-ből_
