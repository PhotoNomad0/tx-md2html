# 6. Isten gondját viseli Izsáknak

![Frame 06-01](https://cdn.door43.org/obs/jpg/360px/obs-en-06-01.jpg)

Mire Ábrahám nagyon megöregedett, fia, Izsák felnőtt férfivé lett. Ábrahám elküldte az egyik szolgáját arra a földre ahol a rokonai éltek, hogy hozzon onnan vissza Izsáknak, az ő fiának egy feleséget.

![Frame 06-02](https://cdn.door43.org/obs/jpg/360px/obs-en-06-02.jpg)

Nagyon hosszú volt az út arra a földre, ahol Ábrahám rokonai éltek, de a hosszú út után Isten a szolgát Rebekához vezette. Ő Ábrahám testvérének az unokája volt.

![Frame 06-03](https://cdn.door43.org/obs/jpg/360px/obs-en-06-03.jpg)

Rebeka beleegyezett, hogy elhagyja a családját és visszatér a szolgával Izsák otthonába. Ahogy megérkeztek, Izsák elvette Rebekát feleségül.

![Frame 06-04](https://cdn.door43.org/obs/jpg/360px/obs-en-06-04.jpg)

Hosszú idő után Ábrahám meghalt. Isten minden ígérete, melyet a szövetségben ígért átszállt Izsákra. Isten megígérte, hogy Ábrahám utódai számtalanul sokan lesznek, Izsák feleségének, Rebekának azonban nem lettek gyermekei.

![Frame 06-05](https://cdn.door43.org/obs/jpg/360px/obs-en-06-05.jpg)

Izsák imádkozott Rebekáért és Isten megengedte, hogy teherbe essen ikrekkel. A két baba küzdött egymással Rebeka méhében, ezért Rebeka megkérdezte Istentől, hogy mi történik.

![Frame 06-06](https://cdn.door43.org/obs/jpg/360px/obs-en-06-06.jpg)

Isten azt mondta Rebekának: "Két nemzet lesz a két fiúból, aki benned van. Küzdeni fognak egymással és az idősebb fiú fog szolgálni a fiatalabbnak."

![Frame 06-07](https://cdn.door43.org/obs/jpg/360px/obs-en-06-07.jpg)

Amikor Rebeka fiai megszülettek az idősebbik fiú vöröses és szőrös volt és elnevezték Ézsaúnak. Utána kijött a fiatalabbik is Ézsaú sarkába kapaszkodva, őt Jákóbnak nevezték.

_Egy bibliai történet az 1 Mózes 24:1-25:26-ból_
