# 7. Isten megáldja Jákóbot

![Frame 07-01](https://cdn.door43.org/obs/jpg/360px/obs-en-07-01.jpg)

Amikor a fiúk felnőttek Jákób szeretett otthon lenni Ézsaú pedig szeretett vadászni. Rebeka Jákóbot szerette, Izsák azonban Ézsaút.

![Frame 07-02](https://cdn.door43.org/obs/jpg/360px/obs-en-07-02.jpg)

Egyik nap, amikor Ézsaú visszajött a vadászatból nagyon éhes volt. Azt mondta Jákóbnak: "Kérlek adj nekem abból az ételből, amit készítettél." Jákób így válaszolt: "Először add nekem az elsőszülöttségi jogodat." Úgyhogy Ézsaú Jákóbnak adta az elsőszülöttségi jogát. Ekkor Jákób adott neki ételt.

![Frame 07-03](https://cdn.door43.org/obs/jpg/360px/obs-en-07-03.jpg)

Izsák meg akarta áldani Ézsaút. Mielőtt megtette volna Rebeka és Jákób közösen becsapták őt, mivel Jákób Ézsaúnak tetette magát. Izsák ekkor már öreg volt és nem látott, ezért Jákób felvette Ézsaúnak a ruháit és kecskeszőrt tett a nyakára és a kezére.

![Frame 07-04](https://cdn.door43.org/obs/jpg/360px/obs-en-07-04.jpg)

Jákób odament Izsákhoz és azt mondta: "Ézsaú vagyok. Azért jöttem, hogy megáldjál." Amikor Izsák megtapintotta a kecskeszőrt és megszagolta a ruhákat rajta azt hitte, hogy Ézsaú az és megáldotta őt.

![Frame 07-05](https://cdn.door43.org/obs/jpg/360px/obs-en-07-05.jpg)

Ézsaú gyűlölte Jákóbot, mert Jákób ellopta az elsőszülöttségi jogát és az őt illető áldást. Ezért azt tervezte, hogy apjuk halála után megöli Jákóbot.

![Frame 07-06](https://cdn.door43.org/obs/jpg/360px/obs-en-07-06.jpg)

Rebeka azonban meghallotta Ézsaú tervét és Izsákkal közösen elküldték Jákóbot, hogy messze, a Rebeka rokonainál éljen.

![Frame 07-07](https://cdn.door43.org/obs/jpg/360px/obs-en-07-07.jpg)

Jákób sok évig élt Rebeka rokonainál. Ebben az időben megházasodott és született neki tizenkét fia és egy leánya. Isten nagyon gazdaggá tette őt.

![Frame 07-08](https://cdn.door43.org/obs/jpg/360px/obs-en-07-08.jpg)

Miután húsz évet távol élt a Kánaánban levő otthonától, Jákób visszatért családjával, szolgáival és az összes nyájával együtt.

![Frame 07-09](https://cdn.door43.org/obs/jpg/360px/obs-en-07-09.jpg)

Jákób nagyon félt, mert azt gondolta, hogy Ézsaú még mindig meg akarja őt ölni. Ezért több csordányi állatot küldött Ézsaúnak ajándékba. A szolgák, akik az állatokat vitték azt mondták Ézsaúnak: "A te szolgád, Jákób ajándékozza neked ezeket az állatokat. Ő is mögöttünk van."

![Frame 07-10](https://cdn.door43.org/obs/jpg/360px/obs-en-07-10.jpg)

Ézsaú azonban már megbocsájtott Jákóbnak és nagyon boldogok voltak, hogy újra találkozhattak. Ezután Jákób békében élt Kánaán földjén. Amikor Izsák meghalt Jákób és Ézsaú eltemették őt. A szövetség ígéretei, amit Isten Ábrahámnak ígért most már átszálltak Izsákról Jákóbra.

_Egy bibliai történet az 1 Mózes 25:27-33:20-ból_
