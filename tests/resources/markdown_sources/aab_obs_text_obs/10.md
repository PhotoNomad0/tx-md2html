# 10. A tíz csapás

![Frame 10-01](https://cdn.door43.org/obs/jpg/360px/obs-en-10-01.jpg)

Mózes és Áron elmentek a fáraóhoz. Azt mondták: "Ezt mondja Izráel Istene, 'Bocsásd el népemet!'" A fáraó nem hallgatott rájuk. Ahelyett, hogy szabadon engedte volna az izraelitákat még keményebb munkára kényszerítette őket.

![Frame 10-02](https://cdn.door43.org/obs/jpg/360px/obs-en-10-02.jpg)

A fáraó mindegyre megtagadta, hogy elengedje a népet, ezért Isten tíz rettenetes csapással sújtotta Egyiptomot. Ezek a csapások által Isten megmutatta a fáraónak, hogy Ő hatalmasabb a fáraónál és Egyiptom minden istenénél.

![Frame 10-03](https://cdn.door43.org/obs/jpg/360px/obs-en-10-03.jpg)

Isten a Nílus folyót vérré változtatta, a fáraó azonban ekkor se bocsátotta el az izraelitákat.

![Frame 10-04](https://cdn.door43.org/obs/jpg/360px/obs-en-10-04.jpg)

Isten békákat küldött Egyiptomban mindenfelé. A fáraó könyörgött Mózesnek, hogy tüntesse el a békákat. Amikor azonban a békák eltűntek a fáraó megkeményítette a szívét és nem engedte az izraelitákat elhagyni Egyiptomot.

![Frame 10-05](https://cdn.door43.org/obs/jpg/360px/obs-en-10-05.jpg)

Ekkor Isten szúnyogokat, utána pedig legyeket küldött csapásként. A fáraó elküldött Mózesért és Áronért és azt mondta, hogy ha megállítják a csapásokat, akkor az izraeliták elhagyhatják Egyiptomot. Amikor Mózes imádkozott Isten eltüntette a legyeket Egyiptomból, a fáraó azonban megkeményítette a szívét és nem engedte a népet szabadon.

![Frame 10-06](https://cdn.door43.org/obs/jpg/360px/obs-en-10-06.jpg)

A következőkben megbetegedett és meghalt az egyiptomiak összes háziállata. Isten okozta ezt. A fáraónak a szíve azonban kemény maradt és nem engedte el az izraelitákat.

![Frame 10-07](https://cdn.door43.org/obs/jpg/360px/obs-en-10-07.jpg)

Ekkor Isten azt mondta Mózesnek, hogy a fáraó előtt szórjon hamut a levegőbe. Amikor ezt tette fájdalmas hólyagos-sebek jelentek meg az egyiptomiakon, de az izraelitákon nem. Isten megkeményítette a fáraó szívét és nem engedte az izraelitákat szabadon.

![Frame 10-08](https://cdn.door43.org/obs/jpg/360px/obs-en-10-08.jpg)

Ezután Isten jégesőt küldött, amely tönkretette az egyiptomiak termésének a nagy részét és megölt mindenkit, aki a szabadban volt. A fáraó hívatta Mózest és Áront és azt mondta nekik: "Vétkeztem. Mehettek." Ekkor Mózes imádkozott és nem esett több jég az égből.

![Frame 10-09](https://cdn.door43.org/obs/jpg/360px/obs-en-10-09.jpg)

A fáraó azonban ismét vétkezett és megkeményítette a szívét. Nem bocsátotta el az izraelitákat szabadon.

![Frame 10-10](https://cdn.door43.org/obs/jpg/360px/obs-en-10-10.jpg)

Így Isten sáskarajokat küldött Egyiptom fölé. A sáskák megették a maradék termést is, ami még megmaradt a jégeső után.

![Frame 10-11](https://cdn.door43.org/obs/jpg/360px/obs-en-10-11.jpg)

Ekkor Isten három napos sötétséget bocsátott rájuk. Olyan sötét volt, hogy az egyiptomiak nem tudták elhagyni a házaikat. Ahol az izraeliták éltek azonban világosság volt.

![Frame 10-12](https://cdn.door43.org/obs/jpg/360px/obs-en-10-12.jpg)

Még ez a kilenc csapás után is a fáraó megtagadta hogy szabadon engedje az izraelitákat. Mivel a fáraó nem akart engedelmeskedni, Isten még egy utolsó csapást tervezett. Ez már meggondolásra kényszerítette a fáraót.

_Egy bibliai történet a 2 Mózes 5-10-ből_
