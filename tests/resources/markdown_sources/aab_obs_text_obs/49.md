# 49. Isten Új Szövetsége

![Frame 49-01](https://cdn.door43.org/obs/jpg/360px/obs-en-49-01.jpg)

Egy angyal azt mondta egy Mária nevezetű szűznek, hogy meg fogja szülni Istennek a Fiát. Akkor, amikor ő még szűz volt a Szent Szellem ereje árnyékolta be őt és terhes maradt. Fiat szült, akit Jézusnak neveztek el. Ezért Jézus Isten is és ember is, mind a kettő.

![Frame 49-02](https://cdn.door43.org/obs/jpg/360px/obs-en-49-02.jpg)

Jézus sok olyan csodát tett, amely bizonyítja, hogy ő Isten. Vízen járt, viharokat csillapított le, nagyon sok beteget gyógyított meg, kiűzte a démonokat, feltámasztotta a halottakat és öt kenyeret és két halat elegendő étellé szaporított 5.000 ember számára.

![Frame 49-03](https://cdn.door43.org/obs/jpg/360px/obs-en-49-03.jpg)

Jézus ugyanakkor egy kiváló tanító is volt, aki hatalommal szólt, mivel Isten Fia volt. Azt tanította, hogy másokat ugyanúgy kell szeressél, mint magadat.

![Frame 49-04](https://cdn.door43.org/obs/jpg/360px/obs-en-49-04.jpg)

Azt is tanította, hogy Istent jobban kell szeressed bármi és bárki másnál, még a vagyonodnál is.

![Frame 49-05](https://cdn.door43.org/obs/jpg/360px/obs-en-49-05.jpg)

Jézus azt mondta, hogy Isten országa sokkal értékesebb bármi másnál a világon. A legeslegfontosabb dolog mindenki számára az, hogy Isten királyságához tartozzon. Ahhoz, hogy bejussál Isten országába szabadulást kell kapjál a bűneidtől.

![Frame 49-06](https://cdn.door43.org/obs/jpg/360px/obs-en-49-06.jpg)

Jézus azt tanította, hogy lesznek olyanok, akik befogadják őt és üdvösséget kapnak, mások azonban nem. Azt mondta, hogy egyesek olyanok, mint a jó föld. Befogadják a Jézusról szóló jó hírt és üdvösséget kapnak. Mások azonban olyanok, mint az útszéli kemény talaj, ahová nem jut be Isten beszédének a magja és nem terem gyümölcsöt. Ezek az emberek elutasítják a Jézusról szóló üzenetet és nem fognak bejutni az ő országába.

![Frame 49-07](https://cdn.door43.org/obs/jpg/360px/obs-en-49-07.jpg)

Jézus azt tanította, hogy Isten nagyon szereti a bűnösöket. Meg akar nekik bocsájtani és a gyermekeivé akarja fogadni őket.

![Frame 49-08](https://cdn.door43.org/obs/jpg/360px/obs-en-49-08.jpg)

Jézus azt is elmondta, hogy Isten gyűlöli a bűnt. Mikor Ádám és Éva vétkezett az összes leszármazottjaikra ez hatással lett. Ennek következményeként a világon az összes ember aki megszületik vétkezik, és el van választva Istentől. Éppen ezért mindenki Isten ellenségévé lett.

![Frame 49-09](https://cdn.door43.org/obs/jpg/360px/obs-en-49-09.jpg)

Isten azonban úgy szeretett mindenkit a világon, hogy az ő egyetlen Fiát adta, hogy ha valaki hiszen Jézusban ne legyen megbüntetve a bűneiért, hanem Istennel éljen örökre.

![Frame 49-10](https://cdn.door43.org/obs/jpg/360px/obs-en-49-10.jpg)

A bűneid miatt vétkes vagy és megérdemled a halált. Istennek haragudni kellene reád, de Jézusra öntötte ki a haragját helyetted. Mikor Jézus meghalt a kereszten magára vette a te büntetésedet.

![Frame 49-11](https://cdn.door43.org/obs/jpg/360px/obs-en-49-11.jpg)

Jézus sose vétkezett, de önként vállalta, hogy megbüntessék és meghaljon tökéletes áldozatként, hogy elvegye a te bűneidet és a világon az összes ember bűnét. Mivel Jézus feláldozta magát Isten képes megbocsájtani bármilyen bűnt, még a borzasztó dolgokat is.

![Frame 49-12](https://cdn.door43.org/obs/jpg/360px/obs-en-49-12.jpg)

A jó cselekedeteid nem tudnak megmenteni. Nem tehetsz semmit sem azért, hogy kapcsolatba léphess Istennel. Csakis Jézus tudja lemosni a bűneidet. El kell hinned, hogy Jézus az Isten Fia, hogy meghalt helyetted a kereszten és hogy Isten újból életre keltette.

![Frame 49-13](https://cdn.door43.org/obs/jpg/360px/obs-en-49-13.jpg)

Isten megment, vagyis üdvözít mindenkit aki hisz Jézusban és Uralkodójának fogadja őt. Jézus azonban nem fog senki olyat üdvözíteni, aki nem hisz benne. Nem számít hogy gazdag vagy szegény vagy, férfi vagy nő, idős vagy fiatal és az sem, hogy hol élsz. Isten szeret és azt akarja, hogy higgyél Jézusban, hogy szoros kapcsolatban lehessen veled.

![Frame 49-14](https://cdn.door43.org/obs/jpg/360px/obs-en-49-14.jpg)

Jézus hív téged, hogy higgyél Benne és keresztelkedj meg. Hiszed, hogy Jézus a Messiás, Istennek az egyszülött Fia? Hiszed, hogy bűnös vagy és megérdemled Istentől hogy megbüntessen téged? Hiszed hogy Jézus meghalt a kereszten hogy elvegye a bűneidet?

![Frame 49-15](https://cdn.door43.org/obs/jpg/360px/obs-en-49-15.jpg)

Ha hiszel Jézusban és abban amit ő tett érted akkor keresztény vagy. Isten kivett téged a Sátán sötét hatalmának az országából és átvitt Isten királyságába, mely világosság. Isten elvette a régi, bűnös cselekedeteket és új, igaz vágyakat adott helyette.

![Frame 49-16](https://cdn.door43.org/obs/jpg/360px/obs-en-49-16.jpg)

Ha keresztény vagy, akkor Isten megbocsájtotta bűneidet mivel Jézus kifizette az árat. Isten közeli barátjának tekint téged, ahelyett hogy ellensége lennél.

![Frame 49-17](https://cdn.door43.org/obs/jpg/360px/obs-en-49-17.jpg)

Ha Isten barátja vagy és Jézusnak, az Uralkodónak a szolgája, akkor engedelmeskedni akarsz annak, amit neked tanít. Bár keresztény vagy, mégis kísértébe eshetsz, hogy vétkezzél. Isten azonban hűséges és azt mondja, hogy ha megvallod bűneidet ő megbocsátja azokat. Ő erőt fog adni neked, hogy harcolni tudj a bűn ellen.

![Frame 49-18](https://cdn.door43.org/obs/jpg/360px/obs-en-49-18.jpg)

Isten azt mondja neked, hogy imádkozzál, tanulmányozd az ő beszédeit, az ő igéjét, legyél más keresztényekkel is közösségben amikor imádod őt, és hogy mondd el másoknak is, hogy mit tett érted. Mindezek a dolgok segítenek abban, hogy mélyebb kapcsolatba kerülj Istennel.

_Egy bibliai történet a Róma 3:21-26, 5:1-11, János 3:16, Márk 16:16, Kolossé 1:13-14, 2 Korintus 5:17-21 és 1 János 1:5-10-ből_
