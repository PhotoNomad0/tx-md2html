# 13. Isten szövetsége Izráellel

![Frame 13-01](https://cdn.door43.org/obs/jpg/360px/obs-en-13-01.jpg)

Miután Isten átvezette az izraelitákat a Vörös Tengeren, a pusztaságon keresztül vezette őket egy Sínai nevezetű hegyhez. Ez ugyanaz a hegy volt, ahol Mózes látta az égő bokrot. Az emberek a hegy lábánál emelték fel a sátraikat.

![Frame 13-02](https://cdn.door43.org/obs/jpg/360px/obs-en-13-02.jpg)

Isten azt mondta Mózesnek és Izráel népének: "Ha engedelmeskedtek nekem és megtartjátok az én szövetségemet, akkor ti lesztek valamennyi nép között az én választottjaim, papok királysága és szent nép lesztek."

![Frame 13-03](https://cdn.door43.org/obs/jpg/360px/obs-en-13-03.jpg)

Három nappal később, miután a nép felkészült az Istennel való találkozásra, Isten leszállt a Sínai Hegyre mennydörgéssel, villámmal, füsttel és egy erős kürtzengéssel. Csak Mózesnek engedte meg Isten hogy felmenjen a hegyre.

![Frame 13-04](https://cdn.door43.org/obs/jpg/360px/obs-en-13-04.jpg)

Ekkor Isten odaadta nekik a szövetséget és azt mondta: "Én vagyok Jáhve, a te Istened aki megmentett téged az egyiptomi szolgaságból. Ne imádj más isteneket."

![Frame 13-05](https://cdn.door43.org/obs/jpg/360px/obs-en-13-05.jpg)

"Ne csinálj bálványokat és ne imádd őket mert Én, Jáhve féltőn szerető Isten vagyok. Ne használd az én nevemet tiszteletlenül. Emlékezzél meg a szombatról és szenteld meg azt. Más-szóval, hat napon át végezd minden munkádat, mert a hetedik nap arra van, hogy megpihenj és megemlékezz Rólam."

![Frame 13-06](https://cdn.door43.org/obs/jpg/360px/obs-en-13-06.jpg)

"Tiszteld apádat és anyádat. Ne ölj. Ne paráználkodj. Ne lopj. Ne hazudj. Ne kívánd a magadénak a te felebarátod feleségét, házát és semmit se ami az övé."

![Frame 13-07](https://cdn.door43.org/obs/jpg/360px/obs-en-13-07.jpg)

Ezután Isten felírta ezt a tíz parancsolatot két kőtáblára és odaadta Mózesnek. Isten adott még sok más szabályt és törvényt is, amit kövessenek. Isten megígérte, hogy ha a nép engedelmeskedik ezeknek a törvényeknek megáldja és megvédi őket. Ha engedetlenek lesznek, akkor Isten megbünteti őket.

![Frame 13-08](https://cdn.door43.org/obs/jpg/360px/obs-en-13-08.jpg)

Isten adott a izraelitáknak egy részletes leírást is egy sátorról, és azt akarta, hogy elkészítsék. A Gyülekezet Sátrának nevezték el. Belül két helyiségből állt, melyet egy óriási függöny választott el. Egyedül a főpap mehetett be a függöny mögötti helyiségbe, mivel Isten lakott ott.

![Frame 13-09](https://cdn.door43.org/obs/jpg/360px/obs-en-13-09.jpg)

Bárki, aki nem engedelmeskedett Isten törvényének hozhatott egy állatot a Gyülekezet Sátora előtt levő oltárra áldozatul Istennek. Ott egy pap levágta az állatot és elégette az oltáron. A feláldozott állat vére eltakarta az ember bűnét és Isten előtt tisztává tette azt a személyt. Isten kiválasztotta Mózes testvérét, Áront és Áronnak az utódait hogy ők legyenek Isten papjai.

![Frame 13-10](https://cdn.door43.org/obs/jpg/360px/obs-en-13-10.jpg)

Az egész nép beleegyezett, hogy engedelmeskedni fog azoknak a törvényeknek, amelyeket Isten adott nekik, hogy egyedül Istent fogják imádni és ők lesznek Isten választott népe. De röviddel azután, hogy megígérték, hogy engedelmeskednek Istennek már rettenetes bűnt követtek el.

![Frame 13-11](https://cdn.door43.org/obs/jpg/360px/obs-en-13-11.jpg)

Mózes napokig fent volt a Sínai Hegyen és Istennel beszélgetett. Az emberek türelmetlenkedtek, mivel nem jött vissza gyorsan. Aranyat vittek ezért Áronhoz és megkérték, hogy készítsen nekik egy bálványt.

![Frame 13-12](https://cdn.door43.org/obs/jpg/360px/obs-en-13-12.jpg)

Áron készített egy borjú formájú aranybálványt. A nép elkezdte vadul imádni a bálványt és áldozatokat mutattak be neki. Isten nagyon megharagudott rájuk a bűneik miatt és tervezte, hogy elpusztítja őket. Mózes azonban imádkozott értük, Isten pedig meghallgatta imáját és nem pusztította el őket.

![Frame 13-13](https://cdn.door43.org/obs/jpg/360px/obs-en-13-13.jpg)

Amikor Mózes lejött a hegyről és meglátta a bálványt annyira megharagudott, hogy összetörte a két kőtáblát, amelyre Isten felírta a Tízparancsolatot.

![Frame 13-14](https://cdn.door43.org/obs/jpg/360px/obs-en-13-14.jpg)

Utána Mózes porrá törte a bálványt, vízbe szórta a port és megitatta az emberekkel azt a vizet. Isten járványt bocsátott a népre és sokan közülük meghaltak.

![Frame 13-15](https://cdn.door43.org/obs/jpg/360px/obs-en-13-15.jpg)

Mózes új kőtáblákat készített a Tízparancsolat számára, hogy helyettesítsék azokat, amelyeket összetört. Ezután ismét felment a hegyre és imádkozott, hogy bocsásson meg Isten a népnek. Isten meghallgatta Mózest és megbocsátott. Mózes visszatért a hegyről a Tízparancsolattal az új táblákon. Ekkor Isten ismét vezetni kezdte az izraelitákat a Sínai Hegytől az Ígéret Földje felé.

_Egy bibliai történet a 2 Mózes 19-34-ből_
